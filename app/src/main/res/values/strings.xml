<resources>
    <string name="app_name">KACHIN STORY</string>
    <string name="a_name">GUMRAWNG GUMTSA KARAI MASA</string>
    <string name="b_name">Mung Masha Lawt Lam Gawgap Ya Ai Karai Masa</string>
    <string name="c_name">(Kachin Story Theology)</string>
    <string name="d_name">1. Dedication</string>
    <string name="e_name">2. Ga Machyen</string>
    <string name="f_name">3. Mau Mwi</string>
    <string name="g_name">4. Ninggawn Htung(Nature) hte Nhtan shai ai lam gaw mara re</string>
    <string name="h_name">5. Ninggun Machyu Tengman Repra Lam</string>
    <string name="i_name">6. Matsaw Ningtsa Hkang Lu ai Maroi Nli Let Hpyi Jahtau Ai Ga</string>
    <string name="j_name">7. Karai Kasang Madun Dan Ai Kasi Ningli</string>
    <string name="k_name">8. Magrau Grang Wunli Lawm Ai Ga Shaka</string>
    <string name="l_name">9. Mungga Nga Ai Kaw Tengman Lam Tam Ai Ni Nga ai</string>
    <string name="m_name">10.Ga Hpungdim</string>
    <string name="n_name">11.Shamyet Shanat Ai Laika ni</string>
    <string name="o_name">.............</string>
    <string name="p_name">        Moi shawng de Hpung-in Hka hku, Hkamung Naw
        Lungdawn makau e, Tingmai Ma Ja Ing (Tingnga ma Ja Ing)
        gaw shi a kasha ma chyangai hpe, hka
        makau gumtsai dan e shagwi da nna, shi gaw hka de
        hka shin baw hkrut rai nga ai.</string>
    <string name="q_name">        Shi hka shin ngut nna ma hpe hta ba na ngu yang
        ma gaw nnga mat sai. Hka la-ing de nbat hte nawng
        karawt dun bang ai hkang sha mu mada nu ai. </string>
    <string name="r_name">        Dai majaw shi gaw lapu e karawt mat wa sai ngu
        hkrak kam nna; “Aga! hka rap yang hka de di hkrat
        si ai gaw ninggawn htung re. Ya gaw hkarang e nga
        ai hpe nan, dun sha mat ai gaw nau nan tara lai ai”
        ngu hkrap let mu hpe jun dat wu ai gaw; “Matsaw
        ningtsa mu e, ndai Hkamung Naw Lungdawn daw u
        law… ningka nawng Baren shaw u law…yat di ladawng tu nga
        hkainyeng hte shanai na law…” ngu
        jahtau wu ai</string>
    <string name="s_name">        Shaloi mu nat htim sa nna, Hkamung Naw
        Lungdawn kata na lapu baren hpe achye shaw ai
        majaw Hkamung Naw Lungdawn mung daw mat sai.
        Lapu baren hpe gaw dai lungdawn ntsa e hpan di
        gren mara da wu ai. </string>
    <string name="t_name">        Dai hpang Tingmai ma Ja Ing gaw shi a ga sadi
        nga ai hte maren, ladawng tu ai nga hkainyeng hte
        mu nat hpe jawjau na matu hkyen wu timung, nga
        hkainyeng nlu tam wu ai. Nga hkainyeng a malai nga
        la shachyang hpe jaw ya na matu dumsa hkan tam
        wu yang, Dumsa Lalawn (Layawng, La Yau) ngu ai
        wa hpe saw la nna, jawjau wu ai</string>
    <string name="u_name">        Matsaw ningtsang na mu shabrang kasha ni mung,
        Nga Hkainyeng sa dun la na matu mungkan ga de
        du sa ma ai. Dumsa Lalawn dumsa ai hta Sharam
        hte Shara La (La Gang) a ga sadi nmai dung mat ai
        mabyin hpe shagawp nna tsun numni wu ai gaw,
        grai na pyaw nna matsan dum na zawn nga ai majaw,
        mu shabrang ni Hkainyeng a malai nga la
        shachyang hpe mu ga de dun wa ra ai kaw du hkra
        rai mat manu ai.</string>
    <string name="v_name">       Mu ga de du wa mayang, mu salang ni gaw hpa rai
       nna Nga La shachyang dun wa ma ai hpe san mu
       yang, mu shabrang ni gaw Dumsa Lalawn a shagawp
       numni ga naupyaw nna matsan dum na zawn nga ai
       majaw re lam tsun dan mu ai. Shaloi mu salang ni
       gaw teng n teng san jep yu na matu Dumsa Lalawn
       hpe mu ga de shaga ma ai. Dumsa Lalawn gaw mu
       nat ni hpe “Ngai sa mayu tim nanhte a mung ga de
       gaw kaning rai sa na I? ngu san wu ai. Shaloi mu
       nat ni gaw “Nang she sa na dawdan yang gaw, hkrun
       lam hkum tsang u anhte chye ga ai” ngu nta shinggan
        de woi pru wa ai. Shinggan de du ai hte rau “Ya
       myi di dat u” ngu ai hte maren Dumsa Lalawn myi di
       dat wu ai. Jahkring mi na jang “Ya myi hpaw dat u”
       ngu ai hte myi hpaw dat jang, mu ga de du taw nga
       nu ai</string>
    <string name="w_name">       Dumsa Lalawn hte hkrum jahta ngut ai hpang mu
       nat ni gaw shinggan de woi pru nna, nhpung kawng
       de woi sa ma ai. Shanhte gaw Dumsa Lalawn hpe
      “Sinna hkran de mada yu u” ngu tsun ma ai. Dumsa
       Lalawn mung mada yu yang, nta htinggaw lahkawng
       masum sha nga ai, akatsi katsang re ai kahtawng
       langai mi hpe mu wu ai.</string>
    <string name="x_name">       Dumsa Lalawn gaw dai kahtawng gaw kaning re
       ai kahtawng rai kun san yu wu ai. Shaloi shanhte
       gaw, “Dai kahtawng gaw Du Magam kahtawng, Du
       Ga re, moi gaw grai kaba ai kahtawng rai timung ya
       gaw, dai hte sha ngam mat sai” ngu tsun dan ma ai.
       Dumsa Lalawn mung grai kaba, htinggaw grai law
       ai kahtawng hpa majaw dai zawn byin mat ai lam
       hpe bai san yu wu yang, shanhte gaw “dai lam nang
       hpang de chye na ndai” ngu sha tsun dan ma ai.</string>
    <string name="y_name">       Dai hpang shanhte gaw “Sinpraw de mada yu u” ngu
       bai tsun ma ai. Dumsa Lalawn mung mada yu dat
       yang, nta htinggaw grai law nna, grai pyaw na zawn
       san ai, ra tsawm ai kahtawng kaba langai mi hpe
       mu mada wu ai. Shi gaw “Dai mare gaw kaning re ai
       mare rai nna dai kahtawng a mying gaw kaning ngu
       ai rai ta? ngu bai san wu ai. Shanhte mung, “Dai
       gaw Gumrawng Gumtsa mare re” ngu tsun dan ma
       ai.</string>
    <string name="z_name">       Dumsa Lalawn hte mu salang ni shada jahta hkat
       let gara hpan mare hpe ra sharawng ai lam Dumsa
       Lalawn hpe san wu yang, Dumsa Lalawn gaw
        gumrawng gumtsa mare hpe yu ra sharawng ai lam tsun
       dan wu ai. Mu nat ni mung dai lam byin wa hkra
       garum la lu ai lam tsun ma ai. Dai hpang mu nat ni
       gaw Dumsa Lalawn hpe nta nhku de woi wa nna,
       chyaru tsa mai-aw ndum sanit, shat nneng (nbaw)
       madawng sanit jaw dat mu ai</string>
    <string name="A_name">       Mu Nat ni htet dat ai gaw, “Nang dinghta ga de du
       yang, ndai mai-aw ndum langai mi hpe nanhte a
       tsa dumbung langai mi kaw ru bang jang dai tsa
       dumbung hpring wa na ra ai. Dai hte maren ndai
       shat nneng madawng langai mi hpe n-gawt langai mi
       kaw yan bang jang, shat nneng n-gawt mi byin wa na
       ra ai. Shaloi nang tsa dumbung sanit, shat nneng
        ngawt sanit lu na ndai. Dai tsa hte shat nneng ni hpe
       du magam n re ai, kawn chyinghkyi n noi ai mare
       masha ni zuphpawng nna sha mu” ngu htet dat ma
       ai</string>
    <string name="B_name">       Dumsa Lalawn mung mu nat ni htet dat ai hte
       maren galaw nna, du magam n lawm ai mare masha
       ni hpe shaga zuphpawng nna sha ma ai. Dai lam hpe
       du magam ni chye jang, “Numhti ni, myikrawk ni,
       hpawnun ni, anhte du ni hpe n shaga, nanhte chyu
       sha i?” ngu sharim tsun ma ai. Raitim mare masha
       ni gaw dai shat nneng hte tsa lu ai kaw nna, hkrit
       myit n rawng ai sha, shanhte hpe mahtang, “Hpa
       baw du du, anhte du n ra ga ai” ngu, dai shani kaw
       nna du ni hpe hkap kasat, kawn chyinghkyi dawm
       kau ya manu ai. </string>
    <string name="C_name">       Mu nat ni garum dat ai hta nap ngu ai hpri nhtu
       chyahkrung, hpagup hte ninggang ni lawm ai. Ndai
       hpyen rai ni hpe gumlau majan ngut ai hpang Mali
       Hka de kabai bang kau masai. Raitim, ndai hpyen
       rai langai ngai hkarang de kawq pru wa ai raiyang,
       dai shara hta gumlau rawt uga! ngu nna matan da
       ma ai.</string>
    <string name="D_name">       Dai hpang dai mu nat ni jaw dat ai hpyen rai hta na
       ninggang mahtang, Nbun Daru makau e kawq pru
       wa nna, dai makau grupyin hta gumchying gumsa
       rawt malan ai lam lang mi bai paw pru wa sai rai.
       Gumrawng Gumtsa up hkang ai masa hta du ni
       nga tim kawn chyinghkyi noi ai du ni nnga sai sha,
       tinang magam wa la htan bam, ngu ai myit jasat hte
       agyi, salang, mung du wa ngu ai hku nna up hkang
       mat wa sai rai. Ndai up hkang masa hpe Englik prat
       hta tawngchuk, agyi, salang ngu naw matut shagrin
       da ya ai lam mu lu ai</string>
    <string name="E_name">MAW MWI</string>
    <string name="F_name">    Ninggawn Htung (Nature) hte
    Nhtan Shai ai lam gaw Mara Re</string>
    <string name="G_name">“Hka rap yang hka di hkrat si ai gaw ninggawn
htung re, ya gaw, hkarang e nga ai hpe nan, dun
sha mat ai gaw nau wa hpyau ai.” Wunpawng myu
sha ni a hkam la ai lam hta myit yawn hpa rai tim
ninggawn htung lai a majaw byin wa ai rai yang myit
awai, myit shadik la lu mai ai lam hpe chye na ai.
Ga shadawn, si hkrung si htan byin ai hta machyi
makaw ai majaw, magam bungli galaw ai shaloi
hkala nba hkrum ai majaw, lapu kawa ai, sharaw
kawa ai a majaw byin mat ai raiyang, yawn hkyen let
maroi nni tim myit shanem, myit shadik la lu nga ai.
Raitim, dasang maw nna ninggawn htung n-ang ai
hku roi rip dang sha ai, dasang sang masha hpe roi
nna masu magaw ai, adip arip zingri ai, dip up sai
chyup ai shaloi, maroi nni masin nsi ai lam byin nga
ai hpe ndai maumwi gaw tsun dan nga ai. Dai majaw
ninggawn htung lai hte nhtan shai ai lam gaw mara
kaba tai wa nga ai.

Masha a sak hkrung lam hte shinggyim wuhpung
wuhpawng hpe n ngwi n pyaw byin shangun ai lam
mahkra a npawt gaw shingra tara hpe tawt lai ai kaw
nna byin pru wa ai lam ni a majaw rai nga ai. Karai
Kasang nga yawng danghta hpe hpan da ai shani
kaw nna, nga pra ra ai masa hte hkan nang hkan sa
galaw gun hpai ra ai lam ni hpe shi na shi htap htuk
ai hku hpajang da sai rai nga ai. Ndai hpan hpajang
da ai lam ni a lai jasat ni hpe ninghkap jahten ai lam
mahkra gaw nru nra, machyi makaw lam a npawt tai
wa nga ai re. Dai majaw ninggawn htung tara hte n
bung pre ai lam mahkra gaw mara tai wa nga sai.
Myit sawn hpaji ninghkring ni sawn da ai lam hta,
hpa lam hta raitimung shingra tara (Nature) hte
nhtan shai ai lam mahkra gaw n kaja ai, mara re
lam hpe tsun da ai. Du hkra ladaw, dusat dumyeng,
shinggyim masha mahkra gaw shi a shingra tara hte
maren nga pra, sak hkrung ra ai. Shi a shingra hte
maren sak hkrung ai lam n nga jang machyi makaw
hkrum wa ai, nngwi npyaw lam ni byin wa ai, nru
nra nang shoi nang sha lam ni byin wa lu nga ai re.
Mungkan madang dep lu hkra shakut shaja nga ai
amyu kaba ni nga nga ai New Delhi, Beijing muklum
ni hta 2016-2017 ning ni hta e, mare ting ting wan
hkut hpring chyat mat ai majaw, jawng ni pat da ra
mat ai, mungchying masha ni law law mung n-gup
magap ai hte hkawm sa ra ai, hkam kaja lam hpe
hkra machyi shangun ai lam ni hpe shiga ni hta mu
lu, na lu nga ga ai re. Ndai lam ni gaw ngamu ngamai lam a matu shingra maka ni hpe jahten nna,

shingra hte nhtan shai ai magam bungli ni a majaw
byin pru wa ai manghkang ni rai nga ai. Dai majaw
shingra tara hte nhtan shai ai lam mahkra gaw mara
tai wa nga ai, ngu ai hpe myit sawn hpaji ninghkring
ni tsun da ai lam gaw teng ai hpe mu lu nga ga ai.
Karai Kasang gaw shinggyim masha hpe nnan hpan
da ai ten kaw nna Karai Kasang hte rau nga let, shi
a matsun maroi ga hpe madat hkan sa na matu rai
nga ai. Karai a matsun maroi hpe hkan nang hkan
sa nga ai shaloi masha gaw hkum tsup nga ai. Karai
Kasang hpan da ai a yaw shada lam hku hkawm
sa sak hkrung ai lam gaw masha a shingra tara rai
nga ai. Ndai shingra tara rai nga ai Karai a ga hpe
n madat n mara ai kaw nna shinggyim masha hta
mara ngu ai byin pru wa ai re. Adam hte Ewa a aten
kaw nna daini du hkra masha gaw Karai Kasang a
ga hpe n madat n mara ai ngu ai lam nga ai re majaw, masha gaw mara lu ai ni rai nga ai. Ndai mara a
majaw shada da nju ndawng, nru nra byin shangun
nga ai re.
Bai nna Karai Kasang gaw shi a hkrang bung ai hku
masha ni hpe hpan da ai rai nna, masha hta wanglu
wanglang galaw gunhpai nga pra, myit sawn chye
ai sat lawat nga ai. Ndai zawn wanglu wanglang nga
pra ai lam gaw Karai hpan ai lam a ninggawn htung
rai nga ai. Dai majaw masha langai ngai a ahkaw
ahkang hpe kaga masha langai langai e tek jum da
ai raiyang, wanglu wanglang myit sawn lu ra ai lam
hpe dut dang shangun ai masa lam ni nga ai rai-

yang, masha hpe Karai Kasang jaw da ai shingra
tara masa hte nhtan shai mat sai re majaw, dai zawn
galaw ai ni gaw mara lu nga ai. Masha wa a shinggyim ahkaw ahkang hpe dingbai dingna jaw ai gaw
Karai Kasang a hpung shingkang hpe dingbai dingna
jaw ai lam rai nga ai. Dai majaw ndai lam gaw mara
re.
Myen mungdan hta nga ai amyu ni law law gaw,
laiwa sai Englik asuya uphkang hpang ai aten ladaw
du hkra, tinang lamu ga tinang up hkang nna n
bung ai amyu mungdan hku nga ai ni hkrai rai nga
ai. Anhte Wunpawng myu sha ni mung, tinang jadip
jahpang tinang hkangzing nna nga pra nga ai amyu
langai re. Ndai zawn nga pra nga ai kata kaw Englik
asuya kaw nna shanglawt jawm la lu na matu, Englik asuya uphkang nga ai mungdan ni hpe kahkyin
nna, munghpawm mungdan langai hku shanglawt
jawm la na lam byin wa sai re. Ndai myit hkrum lam
byin wa lu na matu amyu mungdan shagu a rapra
ai ahkaw ahkang ni hpe hkam la lu nga ai lam, ga
sadi laika hpe Panglung mare hta lakmat htu sai re.
Dai majaw Munghpawm Myanmar Mungdan ngu ai
mying daidaw nna mungdan gaw de wa ai rai nga ai.
Dai majaw Munghpawm Myanmar Mungdan a shingra tara masa (Nature) gaw Panglung ga shaka hta
ningpawt hkridun tawn ai, mungdan ni hpe gumhpawn da ai, mung masa lam yan rai nga ai. Ndai
Panglung ga shaka a masa hte nhtan shai ai mung
masa lam, mungdan gaw da ai hkrang mahkra gaw
Munghpawm Myanmar Mungdan hte nhtan shai ai

lam rai nna, Panglung ga shaka hpe tup hkrak hkan
sa jai lang ai lam nnga yang, shi a shingra hpe ninghkap ai majaw mara hta hkawm taw sai re. Mara hta
hkawm ai lam gaw nhkrum nra, garan ginhka ai lam
a ningpawt ninghpang tai wa nga ai hte maren, ngwi
pyaw simsa lam gaw n mai lu nga ai re. Ninggawn
htung tara hte nhtan shai ai lai jasat mahkra gaw
mazut roi rip ai kumla rai nga ai hte maren, ningre
ai wuhpung wuhpawng hta tinggyeng akyu tam ai
masha ni ka-up nna, sai chyup dip up ai lai jasat
sha ka-up wa chye nga ai.
Munghpawm Myanmar Mungdan a ninggawn mung
masa gaw amyu mungdan shagu hta rapra ai ahkaw
ahkang lu nna, Munghpawm mung shawa yawng
ngwi pyaw simsa rawt jat lam hta kahkyin gumdin
bawngring sa wa ai munghpawm mungdan gawgap
ai lam re. Ndai masa hpe hkan shatup ai raiyang,
nhkrum nra ai lam nnga na re, hpa majaw nga
yang ninggawn htung masa langai hku masat myit
hkrum sai re majaw ndai lam gaw yawng hpe hkap
la hkan sa shangun lu ai myit jasat, up hkang masa
ni rawng nga chyalu re majaw rai nga ai. Raitim,
Munghpawm Mungdan kata hta lawm nga ai amyu
mungdan amyu sha ni a ahkaw ahkang hpe rapra
ai hku woi awn ai lam nnga jang, galaw hparan lu ai
ahkaw ahkang n-ap ya jang, Munghpawm Myanmar
Mungdan a byin da masa shingra tara hte nhtan
shai sai re majaw, ndai lam gaw mara tai wa nna,
mung shawa yawng n ngwi n pyaw lam hpe shabyin
ya chye nga ai. Shingra tara masa hte nhtan shai ai
lam mahkra gaw mara rai nga ai.
Bai nna mungdan up hkang ai up hkang rung tsang
hte tsang gaw mungdan magam gun ni a gaw da
ai tara hte magam bungli lit matsun hte maren,
dingding man man galaw gun hpai, hparan hpareng
ra ai re. Lama na mungdan up hkang ai magam bungli galaw masha, tsang hte tsang gaw dingding man
man bungli galaw ai lam n nga yang, ndai lam gaw
mara rai nga ai. Tara rung ni hta tara jeyang dawdan
ai lam kaw nna, manap gat hkan e gat dut sha nga
ai ni yawng, mungdan asuya e masat da ai shadawn jitna hte hkrak gunhpai galaw ai lam n nga ai
rai yang; nman ai joi ni asak hkrung nna, tara rung
ni hta gumhpraw law jaw lu ai ni tara jawat dang ai
lam ni law nga yang, dai gaw mara rai nga ai (Jaw
Jau 19:35-36). Mungdan asuya e masat shagrin da
ai ninggawn shawa yawng a matu mai kaja ai lam ni
hpe n jai lang ai gaw ninggawn htung hpe tawt lai ai
lam re. Ninggawn htung hpe tawt lai ai lam mahkra
gaw mara rai nna, ndai zawn re ai shara hta si
hkrung si htan, matsan mayan, yawn hkyen lam ni
hkrai rai nga ai</string>
    <string name="H_name">    Matsaw Ningtsang Hkrang lu ai
    Maroi Nni Let Hpyi Jahtau ai Ga</string>
    <string name="I_name">Tingmai ma Ja Ing a kraw madai lajin ai nsen gaw
lahta tsang nga, gang hkau e pra ai Lashe La a kraw
kata ahtu hkra ai hte, kraw kata tsawra myit shamu,
tengman lam hpe dinghta ga e shadu mayu wu ai
majaw, matse myit rawng baren numrawng hpe tara
jeyang dat nu ai. Chyu dwi chyinghkai kanu a yawn
madai let kaw lahpra madai ai nsen hpe na chye
nna hparan jeyang ya na kaga masha, mungkan ga
kaw nnga ai. Mungkan ga kaw mahtai tam yak ai roi
rip lam hpe mungkan a madu, ngayawng danghta
a daju wa chyu sha jeyang ya lu ai lam rai nga ai
(Roma 12:19).
Mungkan masha ni a lapran hta jeyang hparan na
matu yak hkak ai ten, myit htum myit chyum ruyak
hkrum ai ten hta mahtai kaja jaw hkye shalawt la
lu ai gaw matsaw ningtsang na Karai Kasang sha
rai nga ai. Wunpawng myu sha ni mung moi chyaloi nhkoi kaw nna chyahtum chyalai Karai Kasang

hte matut mahkai let nga pra ai amyu re. Dai majaw
n-gun atsam n bung ai lahkawng manghkang byin
wa ai shaloi, mungkan ga kaw tengman ai mahtai
hpe tam na matu nmai byin yak hkak ai majaw ndai
maumwi hta si hkrum ai ma a kanu gaw matsaw
ningtsang na ni hpe hpyi jahtau ai lam rai nga ai.
Mungkan ntsa hta n-gun n bung ai ni a lapran manghkang byin wa yang mahtai kaja lu na matu grai
yak la nga ai re, ningre ten hta mahtai kaja jaw lu ai
gaw matsaw ningtsang na hpung rawng ai ni re.
Suri hkawhkam jan Eshta gaw shi a amyu masha
ni hte hpyen du kaba Haman a lapran nhtum nni
ai manghkang kaba pru wa hkyen sai hpe shi chye
wu ai. Raitim ndai lam hpe mungkan tara rung kaw
tara jawat hparan na matu nmai byin nga ai. Hpa
majaw nga yang, mayam Hebre amyu hte hkawhkam
wa kam ram dik ai hpyen du kaba Haman, tara rung
kaw hkrum lu na lam nnga ai. Hkrum lu dam tim
tara dang na lam nnga ai. Hpa majaw nga yang, up
hkang rung tsang hte tsang na masha ni mahkra
hpe shi a ahkaw ahkang hte jahkrit shama galaw
lu ai, ja gumhpraw hte tengman lam nbrawng hkra
seng ang ai ni hpe n-gup pat kau da ya lu nga ai.
Ndai gaw laba ka-up ai (Ahna Shin) wuhpung wuhpawng shagu hta hkrum sha nga ai maka langai rai
nga ai. Ningre ten hta Eshta hte shi a amyu masha
ni gaw shanhte kam hpa ai Yehowa Karai Kasang
kaw, lu sha gam let shanhte hta byin hkrum hkra
nga ai maw lanyet tsinyam lam mahkra hpe tsun
dan let, Karai a n-gun atsam hte tengman ai lam

hparan lu na lam hpyi lajin ma ai. Dai shaloi shinggyim myit nyan machye machyang hta grau lai chye
chyang ai Yehowa a atsam marai gaw (Phil 4:7) Eshta hte shi a amyu masha ni hpe hpyen du kabaHaman a nhkru ai maw lanyet si hkrung si htan lam na
mawai la lu ai hte tengman ai mahtai hpe shapraw
lu wu ai re.
Mayak manghkang lam langai byin jang, manghkang
shabyin ai ningpawt ninghpang lam hpe chye ra ai.
Ndai manghkang shabyin ai wa hpe atsawm tup
hkrak chye jang ndai lam hpe dang lu ai, mahtai jaw
lu ai lam hpe tam sawk sagawn ra nga ai. Chyum
mungga hta “teng man ai lam mung nanhte chye lu
marin dai rai nna, dai tengman ai gaw, nanhte hpe
shalawt dat na ra ai,” nga tsun ai (Yawhan 8:32).
Shalawt dat ai hkrum lu na matu gaw mabyin masa
lam a tengman ai lam hpe chye ra ai re. Asak wenyi
hkye la lu ai wa gaw Madu Yesu rai nga ai hpe chye
let kam sham jang, asak hkye la hkrum ai zawn,
tinang amyu sha lawt lam hkri dun ni hpe chye lu
jang ndai hkridun hte lawt wa lu ai mahtai rai nga
ai. Maga mi hta tinang sak hkrung lam a mai kaja
lam ni hpe jahten sharun ai a npawt hpe chye ra ai,
manghkang ningpawt hpe chye nna dai hpe tsi tsi
kau lu jang mai kaja ai lam hpe hkam la lu na rai
nga ai. Lahta na maumwi hta Tingmai ma Ja Ing gaw
kasha hpe kashun sat kau ai lam hpe mu chye lu ai
majaw, tengman ai mahtai tam la lu ai lam re.

Rai yang gaw, “ntsun yang gaw nngut, nshadu yang
gaw nhkut” ngu ai ga malai mi nga ai hte maren,
daini mungkan ga e byin hkrum sha nga ai lam, byin
mayu, byin ra ai lam mahkra hpe mungkan madu
hpan daju hpe tsun dan hti shana dan ra ai re.
Adam yan Ewa gaw Karai Kasang a ga hpe lale nna
Karai Kasang n-galaw shangun ai bungli hpe galaw
ngut ai hte Karai Kasang a man na makoi kayin mat
wa ai re. Karai Kasang shan lahkawng hpe hkan tam
nga ai raitim, shan hpe n mu wu ai. Hpang jahtum
gara hku mung nmai makoi ai shaloi, singgu krin
rai nna kaya ai majaw sumwum kata e makoi nga ai
lam, Yehowa hpe tsun dan mu ai. Shaloi mahkra hpe
hkawn hkrang chye na ya ai Wa Karai Kasang gaw
shan a singgu krin re ai lam hpe magap ya na matu
shanhpyi palawng hpe hpra hpra chywi ya wu ai.
Karai Kasang Adam yan Ewa hpe shanhpyi palawng
chywi ya ai lam gaw, shanhte lahkawng singgu krin
rai nga ai lam hpe Yehowa hpe tsun dan ai majaw rai
nga ai. Singgru krin rai nga ai lam Yehowa hpe tsun
dan ai shaloi, shan lahkawng a matu hpa baw ra nga
ai hpe Yehowa chye ya nna, ra ai lam hpe galaw ya
ai lam rai nga ai. Ndai shara hta Adam hte Ewa gaw
Karai Kasang hpe kashung katsi ai lam ntsun dan ai
majaw, shan lahkawng hpe lum nba, panep ni chywi
ya ai lam n-galaw ai hpe mu lu ai. Dai hte maren
Madu Yesu Hkristu tsun ai gaw, hpyi mu shaloi nanhte lu na myit dai, tam mu shaloi nanhte mu lu na
myit dai, nga ai lam re (Mahte 7:7). Mungkan masha
ni a byin nga ai masa lam, hkrum sha nga ai tsiny-

am tsindam hte nhtum nni ai lam mahkra hpe guji
guyang Karai Kasang hpe tsun dan ra ai lam re.
Raiyang, Karai Kasang hpe n tsun dan ai sha, masha a machye machyang hte hparan mat wa yang n
mai ani? myit yu mai nga ai. Adam yan Ewa mung
shanlahkawng singgu krin re ai hpe chye ai hte
maren kalang lata Lakum lap di la nna chywi hpun
ai lam chyum laika hta mu lu ai. Lakum lap gaw di
la loi nna, lap mung pa ai majaw lawan ladan aloi
ali hte singgu krin re ai lam hpe magap da mai nga
ai. Shanlahkawng mung shim ai zawn nawn nga
ma ai. Raitim Karai Kasang dai lam hpe yu yang,
shan a kaya magap ai lam gaw aten na na makoi
magap da lu ai lam nnga ai hpe mu chye ya wu ai.
Hpa majaw nga yang, lahkawng masum ya raijang,
Lakum lap gaw hkraw nyoi mat nna hten mat ai hte
shan a kaya kahpa lam gaw malawng dan dawng
pru wa na sha rai nga ai. Shawnglam hpe nmu
nchye lu ai Adam yan Ewa gaw ndai lam hpe nchye
lu ma ai, raitim, dai lam hpe chyoi chye nga ai Karai
Kasang gaw shan hpe yu matsan dum ai hte shan
lahkawng a manghkang rai nga ai singgu krin re ai
lam hpe tsun dan ai hte shaning na na hkam ai baw
shanhpyi hte galaw da ai palawng (One Suit) hpe
chywi ya ai lam re. Masha a bawnu machye machyang, tinang atsam marai hte sha galaw ai lam gaw,
shaning galu hta ngang grin na matu yak la nga ai,
hkum tsup ai lam hkam la lu na matu nmai byin
nga ai re. Dai majaw Yehowa Karai Kasang hpe byin
nga ai, hkrum nga ai, byin mayu ai lam mahkra hpe

asan sha tsun dan let shi lam woi ai hpe hkam la ai
lam gaw hkrung grin ai chyeju lam a matu ahkyak
dik ai lam rai nga ai.
Bai nna, Chyum mungga hta, tinang a matu sha
nrai, masha gale a matu mung myit nga mu (Phil
2:4), nga nna tsun da ai hte maren tinang langai
hkrai a matu, tinang amyu langai hkrai a matu sha
nrai, kaga n kam n sham ai ni a matu mung Karai
Kasang kaw htinglu htinglai ya mai nga ai. Bai nna
Madu Yesu gaw tinang a hpyen wa a matu akyu hpyi
ya ra ai lam hpe tsun da nga ai. Ndai gaw teng ai lam
re, hpa majaw nga yang, Karai Kasang gaw shinggyim masha ni hta byin nga ai lam mahkra hpe shi hpe
tsun hpaw hpyan dan shangun nga ai re. Dai majaw
tinang a hpyen wa galaw taw nga ai lam mahkra hpe
guji guyang asan sha Karai Kasang hpe tsun da ra
ai. Tinang a ntsa n kaja ai hku galaw nga ai lam,
masha shawa a ntsa nteng nman ai hku galaw nga
ai lam, tengman rapra lam hpe nchye hkam sha,
nmu lu nga ai lam ni hpe asan sha tsun dan let,
Karai Kasang a tengman lam hpe shapraw dan lu na
matu hte, tinang hpe n kaja ai hku galaw ai wa a sak
hkrung lam hta Karai Kasang hpe chye chyap wa lu
na hte shi a tengman lam mu lu wa na matu byin
nga ai mabyin hte maren hkrak sha Yehowa hpe
tsun dan ra ai re.

Karai Kasang hpe tsun hpyan dan, garum hpyi ai
shaloi she tengman ai mahtai gaw lu na rai nga ai.
Masha a n-gun atsam hte tengman ai mahtai tam
na grai yak nga ai. Mahkra hpe dangdi lu ai wa gaw
Yehowa Karai Kasang rai nga ai hte maren, shi hpe
jahtau shana nga na gaw masha a lit rai nga ai.</string>
    <string name="K_name">  Karai Kasang Madun Dan ai
    Kasi Ningli</string>
    <string name="L_name">Masha a matu akyu nrawng nna, shinggyim wuhpung wuhpawng hpe nru nra rai shangun ai masa
langai hpe nra sharawng ai lam tsun na gaw aloi
sha rai nga ai. Raitim, gara masa lam mahtang gaw
yawng a matu htap htuk nna hkan nang hkan sa
manu ai hkrang masa rai kun, ngu ai hpe chye na
hkawn hkrang na gaw nloi ai lam re.
Wunpawng myu sha ni a labau hta gumchying
gumsa lai ladat hte up hkang ai aten grai galu lai wa
sai re. Ndai up hkang lai jasat kata hta dip sha dang
sha, sharim shama, nru nra, nngwi npyaw, lachyen
lahka, re ai lam ni grai law nga lai wa sana re. Gumchying gumsa up hkang masa hpe n ra sharawng ai
mung shawa ni mung grai law na sai, n ra sharawng
ai lam hpe tsun shapraw ai lam ni mung nga lai wa
na sai hpe myit sawn dum ai. Raitim ndai gumchying gumsa lai jasat hpe galai kau nna, grau kaja ai
lai ningli hpe hpyan dan, madun dan let woi awn

jai lang sa wa na gaw grau ahkyak ai re. Byin nga
ai masa hpe nra sharawng ai lam tsun shapraw na
gaw loi tim, ya na mabyin masa hta grau hkrak ai up
hkang lai masa langai hpe bai shachyen ya, jai lang
mat lu na matu gaw n loi nga ai.
Dumsa Lalawn a prat hta gumchying gumsa lai
masa hpe shi nan mung nau wa n ra sharawng nga
ai lam maram lu ai. Raitim shi hku nna gumchying
gumsa masa hpe galai kau na ngu ai hpe n hkawn
lu ai. Shi gaw ndai masa hpe nau wa n ra nga ai
ngu maram lu ai re. Dai majaw matsaw ningtsang
ni mare hpan amyu myu hpe madun mat wa ai lam
hta htinggaw mali manga hte akatsi katsang, aw
tsat le tsat rai nna sha nga mat sai mare hpe mu ai
shaloi shi n-gun n lu nga ai. Yu mada yu ai shaloi
myit lum kabu shangun lu ai lam n nga ai hpe mu
lu ai. Hpa majaw ndai gumchying gumsa mare hpe
mada yu yang dai hku byin ata? Shada da dip sha
let up hkang ai shara hta mungchying masha ni myit
n-gun n hpring lu ai, matsan jumjau lam law ai,
shimlum lam n nga ai hte hkrit kahpra let nga pra ra
ai, shada da tsawra myit madun ai lam ni kawp wa
lu ai, myit pyaw kabu gara ai lam ni yawm wa lu ai.
Ndai zawn re ai lam ni a majaw gumchying gumsa
mare hta pyaw ngawn simsa lam ni kawp mat nna,
katsi katsang byin wa nna mare ni kaji mat ai lam re
hpe matsaw ningtsang na ni madun dan ai lam rai
nga ai.

Masha kaga ni hpe dang sha, dip sha ai wuhpung
wuhpawng ni hta masha kaga ni ngwi pyaw kabu na
lam hpe pat hkum nna tinang tinggyeng akyu sha
tam ai lam rai nga ai. Shawa dawtsa a kashu kasha
ni hpaji sharin la na matu yak hkak nga ai ten, du
ni a kasha ni gaw madang tsaw ai hpaji, maigan de
hpaji sharin hkam la nga dingyang re. Shawa masha
ni tinang dum nta kata nsin nmun hta katsi katsang
lu na sha na yak hkak nga ai ten hta, arawng aya
lu ai du magam ni gaw lu let sha let poi kaba galaw
pyaw chyai nga ma ai. Kashung katsi marang madi
yang, lum lum hpun na buhpun palawng nlu, hkru
hkru yup na yup ra nmu ai ten hta, du magam ni
gaw galai gachyai kalang lang ngut ai arai hpe gaw
maza ka hta kabai, tinang tsawmhtap nga pyaw lam
hpe hkrai shareng nna pyaw len nga lu ma ai. Kaga
masha ni a kawsi garut ai lam hpe hpa zawn nnawn
ai gaw laba ka-up dip sha ai lai masa hpe jai lang
ai wuhpung wuhpawng shagu hta byin hkrum hkra
nga ai lam re.
Laba ka-up up hkang ai lam hkam sha nga ai mung
shawa ni a tsin-yam gaw, tinang tsawra dik ai kashu
kasha ni sha na malu masha hpe arawng aya lu ai
ni hpe jaw sha kau nga ninglen, nga shara ni hpe
shanen la kau ya ninglen, shanhte hte hkrum shaga
ai shaloi mani sumsai hte du wa galaw ai amu bungli grai kaja htap htuk ai ngu tsun ya ra nga malu
ai. Tinang kahpu kanau sai daw sai chyen ni hpe
sat nat, adip arip di ai ni hpe akaw alaw ta matut
shakram hkat let chyeju kaba sai, nga tsun nga ma

ai. Tinang a shimlum ai dum nta, yi sun hkauna ni
hpe la kau ya ai ni hte mani shaga rai, rau lu rau
sha rai ra nga ma ai. Shinggyim sari sadang hpe jahpoi hkrat sum shangun ai nanghpam malu masha,
mayam rem ladat hpe shangang ya ai hpaji ladat,
shayi sha hkawn sek ni hpe gyam maw sha ai lam
ni a majaw nse nsa shalaw ya ai, ningre lam ni hpe
adan aleng galaw let amyu shayuk ai amu hpe mu
chye nga ninglen, ndai zawn woi galaw ai ni hte ngun kahkyin myit mang shabawn lawm ya ra ai lam
ni gaw shani shagu hkrum sha nga ai tsin-yam lam
ni rai nga ai.
Mung shawa masha ni a shut shai ai myit mada lam
gaw, mungchying shawa a ruyak jamjau nni nkri
lam hpe, mungdan up hkang nga ai ni mu mada
chye na wa ai shaloi, shanhte a up hkang ai lai jasat
ni galai nna, rapra ai hte mung shawa akyu hpe woi
myit mang na re, ngu ai lam re. Dip up sai chyup
laba ka-up sha (Ahnah Shin) ai myit rawng ai asuya
langai myit malai na ngu ai gaw nmai byin ai. Myit
malai wa lu ai baw tsawra myit shi hta n rawng ai.
Mung shawa ni nsen shapraw nna shanhte a lam
hpe chye wa hkra shakut ai raiyang, mi na hta grau
sawng ai nhkru ai ladat hte mung shawa hpe sharim jahkrit, shamyit na ladat hpe she tam ai gaw,
laba ka-up sha ai lai jasat lang ai ni galoi mung jai
lang ai ladat re. Dai majaw ndai zawn re ai up hkang
masa hpe gaw gasat gala let agrawp jahkrat kau ai
lam hku nna sha awng dang lu nga ai lam hpe ndai
maumwi hta mu lu ai re. Gasat gala let awng dang

ai shaloi, awngdang wa lu na matu kaning re ai up
hkang lai jasat jasa hpe jai lang let mungchying
shawa a mai kaja akyu ara hpe gawgap mat wa na
ngu ai, myit mada shingran kaja hpe gaw sharawt ra
nga ai re. Ndai mai kaja ai shingran hpe hpaji byengya tutnawng jaw ya nga ai Yehowa Karai Kasang kaw
nna lu la nga ai.
Matsaw ningtsang ni gaw, yu tsawm ra tsawm nna
mung masha ni kabu gara mani shaga rai nga ai,
htoi san nna ra tsawm ai mare hpe madun ma yang,
Dumsa Lalawn gaw dai mare hpe grai yu sharawng
wu ai. Ndai zawn re ai mare hpe mungkan ga kaw
galaw na myit ra sharawng nni, ngu nna san yang
shi ra sharawng ai lam tsun ai re. Mungkan ga a nru
nra, adip arip re ai masa hku up hkang woi awn nga
ai mare kahtawng, mungdan ni hta rapra ngwi pyaw
ai mare, mungdan ni byin wa lu na matu, matsaw
ningtsang na ni a hpyan madun ai lam, jahkawn
jahkrang la ai lam ra nga ai. Masha a hkum shan
myit hku nna, grau nna laba ka-up myit (Authoritirianism) jasat nga ai masha ni a lapran kaw nna
mai kaja ai up hkang masa pru wa lu na ngu ai gaw
gara hku mung nmai byin ai lam re.
Wunpawng myu sha ni a labau hta mu lu ai gumrawng gumtsa up hkang masa gaw, matsaw ningtsang ni madun ai kaja ai kasi langai rai nga ai.
Matsaw ningtsang ni hpyan madun dan ai re majaw,
ndai up hkang masa hta mai kaja tengman lam,
ngwi pyaw rapra lam ngu ai hpe mu lu ai. Gumchy-

ing gumsa masa n rai sai majaw, woi awn ai ni n nga
ra ai, ngu ai lam n re. Woi awn ai salang ni, agyi ni,
du ni ngu nga ai. Raitim rapra lam hta rudi ningpawt
gawgap ai up hkang lam re majaw, gumrawng gumtsa up hkang lam hta tsawra let pawn ba garum hkat
ai lam, mare ting a galaw lu galaw sha, hkwi lu hkwi
sha lam hte seng nna shada bawngban jahkrum let
rau rau amu chye galaw ai, myit hkrum ai lam ni
hpe mu lu ai. Myit hkrum tsawra ai myit nga ai re
majaw, shada da ntsen ai myit, makoi magap lagu
lagyim rai nga ai myit ni hkoi mat wa ai re. (Ga shadawn, shawng daw de mare kahtawng hkan u sat sha,
u lu gap rai nna shadu sha na rai yang, shan tawk
ai nsen npru hkra abwi sha galaw ra ai. Shan hkak,
shan tawk ai nsen ja yang hpyi lamum nat ni na nna
nampumpum wa na ra ai, ngu tsun chye ma ai. Hpyi
lamum nat ni a majaw nampumpum na hpe tsang
ai ngu ai hta, kawn njaw ram, nlaw la ai majaw du
magam ni ndum nna hkra galaw ai lai jasat mung rai
nga ai). Ningre ai makoi magap galaw ra ai laikyang
ni gaw masha ni a myit hta chyung mat nna, gyip
gyeng nna hkrit tsang ai myit rawng ai maga de gale
wa shangun ai lam byin chye nga ai.
Hkristan makam hta masha gaw Karai Kasang a
hkrang bung rai nna, shi hta lu ging lu ra ai ahkaw
ahkang ni hpe Karai Kasang jaw da sai re. Dai hpe
jai lang asung jashawn nna Karai myit ra ai lam
hta mungkan hpe dawjau na matu re. Dai majaw
marai langai hkrai gaw manu dan nna, shi a atsam
ningja hte mungkan hpe dawjau lu ra ai. Dai atsam

marai hpe jai lang na ahkaw ahkang mung lu ra ai,
shapraw dan na shara mung nga ra ai. Dai majaw
gumrawng gumtsa (Democracy) up hkang ladat gaw
Hkristan ni a matu htuk manu ai up hkang ladat re.
Gumrawng gumtsa up hkang ladat hta, mung shawa
yawng a nsen hpe madat ya ai, shanhte a n-gun
atsam hpe jai lang na ahkaw ahkang nga ai, galaw
lu ai ahkaw ahkang nga ai. Dai re majaw Karai a
hkrang bung rai nga ai hte maren, Karai Kasang jaw
da sai atsam ningja ni hpe tup hkrak asung jashawn
lu ai ahkaw ahkang nga ai re.
Gumrawng gumtsa up hkang masa kata hta lawt
lam nlu ai wa, shingbyi shara nmu kaw si hpang
gara hkrum ai lam gaw tinang amu bungli n shakut ai majaw re. Gumchying gumsa masa hta gaw,
shakut mayu tim shakut na yak hkak ai lam ni nga
ai, shakut ai daram hpe tinang hkam sha lu na matu
mung yak nga ai. Ndai gaw shai hkat ai ahkaw ahkang a majaw rai nga ai.
Raiyang, gumchying gumsa masa n kaja ai hpe tatut
hkam sha, hkrum gadup nga ai majaw chye lu ai
raitim, grau kaja ai gumrawng gumtsa up hkang
masa nga ai lam, gara hku up hkang yang kaja ai,
ngu ai hpe gara hku chye lu na ata, ngu ai hpe sawn
yu yang, Dumsa Wa Lalawn ngu ai shinggyim masha hte wenyi mungkan hpe matut mahkai lu ai wa,
matsaw ningtsang ni hte matut mahkai lu ai wa kaw
nna hpang wa ai rai nga ai. Daini na ten hta matsaw
ningtsang ni hte matut mahkai lu ai gaw kadai ni

rai nga ata? ngu ai hpe sawn yu yang, Madu Yesu
hpe kamsham ai Hkristan ni rai nga ai. Kamsham ai
hpung masha ni hpe woi awn nga ai hpung magam
gun ni rai nga ai. Mungga masa hta jaw hkrak ai
wuhpung wuhpawng a hkrang kasi hpe chyoi chye ai
mungga lu la sai kam sham ai ni gaw, ndai magam
bungli hta nhki nsang shakut shaja gaw gap la na lit
lu ai ni re.
Karai Kasang a dinghpring tengman ai lam hpe chye
na hkawn hkrang ai gaw Madu Yesu hpe hkap la
kam sham ai ni re. Dinghpring tengman lam gaw
Karai matsun ai kam sham ai hpung masha ni a
hpunda rai nna, tengman dinghpring ai lam gaw
Karai Kasang a ga ndat ni hpe hkan sa let magam
amu shagu hta jaw ang ai hku tup hkrak galaw ai
lam re. Galaw ai lam, myit mang ai lam hta tengman
ai hku shi a masat da ai shadawn jitna hte maren
hkan nang hkan sa yang chyu sha masha a wuhpung wuhpawng gaw ngwi pyaw simsa let rapra ai
lam lu la na re. Dai majaw Karai Kasang a mungga
hpe chye chyang ai makam masham nga ai Hkristan
hpung shagu a magam lit gaw, tinang nga ai makau
grupyin hte mungdan kata hta, magam bungli lam
shagu hta, hkan nang hkan sa ra ai lam ni hte tup
hkrak hkan sa jai lang lu hkra lam tam shakut,
gram lajang woi awn na lit nga ai. Tengman ai mahtai hte sakse sakgan ni nga tim, gumhpraw law lu
jaw ai wa tara jawat dang ai tara rung hkan e, dinghpring tengman ai lam ni ka-up wa lu hkra n-gun
hpungtun dat na gaw kamsham ai Hkristan ni a lit

re. Nman ai joijang ni ka-up nga ai manap gat hkan
e tengman ai joijang, tengman ai shadawn shadang
hte dut mari chye wa lu hkra shading sharai na gaw,
mungga ninghtoi hpe lu la sai Madu a sape ni a lit
nan rai nga ai.
Shinggyim masha gaw Karai a hkrangbung rai nga ai
majaw shingni atsam ningja hte sari sadang hpring
ai masha re. Madu Yesu hta kam sham ai a marang
e masha a sari sadang gaw dinghpring ai ni ngu
nna Karai Kasang e masat la ai hkrum sai re. Ndai
zawn hpring tsup ai sari sadang hpe jahten sharun
kau nna, dusat zawn nga pra shangun ai gaw ka-ni
nanghpam malu masha re. Karai a hkrangbung hpe
hpya ayai kau nna hpa n-kaw ai masha shatai kau
ai lam gaw Karai a mungdan hpe hpya ai hte bung
nga ai. Dai majaw nanghpam hpan amyu myu hpe
galaw shapraw, shachyam shabra ai lam gaw Karai
a hpung shingkang hpe jahten shaza ai lam re. Karai
a hpung shingkang hte jahten shaza nga yang Karai
a mungdan gaw grin nga lu na nre (Luka 11:17-20).
Dai majaw nanghpam hpe jai lang, galaw shapraw
ai lam gaw Karai Kasasng a hpyen re, amyu langai
a hpyen re, nawku hpung a hpyen re, hpung masha
shagu a hpyen re. Nanghpam malu masha hte shinggyim sari jahpoi ai magam bungli shagu gaw Karai
Kasang a mungga hte nhtan shai nga ai.
Bai nna adip arip roi sha hkrum ai lam, shingbyi
shara nlu ai lam, malu masha n-grung ai (Malnutrition) lam, kaya hkrum na daram matsan ai lam ni

gaw shinggyim sari hpoi shangun nga ai. Shinggyim
sari hpoi na daram yak hkak ai lam a npawt gaw
tinang hkam sha ai wa hta sha mara nga ai n re,
uphkang hkrang masa lam hte woi awn ningshawng
nga ai ni a myit jasat hte mung seng nga ai. Dai majaw shinggyim sari hpring wa lu na matu, mungga
masa hta jaw hkrak ai wuhpung wuhpawng hpe
gawgap la ra nga ai, mungga masa hta jaw hkrak ai
mung up ningbaw, mare kahtawng up hkang ningbaw ni hpe lata san da chye ra nga ai re.
Mung shawa ni n-gwi tsun, n-gwi shaga nna zim
sha nga ai hpe simsa ai ngu sawn la ai gaw n-gun
laba ka-up sha mayu ai masha ni a myit jasat rai
nga ai. Dai majaw masha law law hpe jahkrit shama
let dinghkrai a galaw lu galaw sha lam hpe sha myit
mat wa hkra maw mawn ai re. Wuhpung wuhpawng
myit jasat hte madu myit ni hkoi mat nna tinggyeng
lawt lu lam hpe sha myit mat wa ai masha, hkrit
kahpra ai myit a majaw masha shingnawm tai mat
wa shangun nga ai. Ndai zawn re ai masha ni hte
kanawn mazum let myit nyan ninghtoi jaw ai Madu
Yesu gaw hpang jahtum shi Yerusalem mare de du
shang wa ai shaloi, mare masha ni law law lam ntsa
de du pru wa ai madang kaw du hkra re. Shawa
masha ni a myit kraw kata shanu nga ai, shanhte
hkam sha lam hpe chye ya let shalawt la mayu ai
myit rawng ai wa, shalawt la ai wa, rai nga ai majaw rai nga ai. Tinang hpe shalawt la na, woi awn
na wa kaning re ai masha hpan rai ra ai ngu ai hpe
hkawn hkrang mat wa ai shawa masha ni a majaw

rai nga ai. Shawa myit mada nga ai lam hpe jaw ya
lu ai hkye la ai wa re majaw re. Dai majaw shawa ni
a nsen pru wa hkra, shawa a atsam dan dawng wa
hkra, kaning re ai masha ni wuhpung wuhpawng
hpe woi awn ra ai, ngu ai hpe hkawn hkrang wa
hkra, lam woi jahkawn jahkrang ai gaw mungga lu ai
Hkristan ni a lit kaba rai nga ai.
Jinghpaw ga malai hta “marai masum myit hkrum
yang, panglai nawng htawk lu ai,” ngu tsun da
ai. Myit hkrum kahkyin dumdin nna magam amu
gunhpai yang, yak hkak ai lam kade kaba tim awngdang wa lu ai lam hpe tsun mayu ai rai nga ai. Madu
Yesu tsun ai “Kaning rai nme law, marai lahkawng
masum, nye a mying hpe gang nna zuphpawng nga
ma yang gaw, dai yang shanhte a ka-ang e ngai
mung lawm nga nngai, ngu mu ai” (Mahte 18:20).
Marai lahkawng masum myit hkrum nna Yesu a
mying gang yang shi nan shanhte a ka-ang e du na
re lam Madu Yesu ga sadi jaw da sai re. Madu Yesu
lawm ai rai yang, kaning re ai yakhkak lam hpe
mung tawt lai lu na rai nga ai. Jinghpaw ga malai
a namchyim gaw myit hkrum kahkyin gumdin let
rau hpawng chyawm ai lam hta Karai lawm nga ai,
bawngban jahkrum let amu galaw ai lam hta awngdang lam lu nga ai, ngu ai lachyum rai nga ai. Kahkyin gumdin yang n-gun byin ai lam chyum mungga
hta tsun da ninglen, daini anhte a makau grupyin
hta amyu langai a lapran garan ginhka let woi awn
up hkang ai lam lani hte lani grau dan leng wa nga
ai, grau n-gun dat wa nga ai hpe mu lu ai. N-yun bu

ai masha zawn rai nna kaga wuhpung wuhpawng ni
hpe tara n shang ai hpung nga masat ndau, kam ai
shaloi gaw tara shang rai sai ngu masat ndau, rai
nna kam mara galaw nga ai wuhpung wuhpawng
kaba ni mung nga nga ai. Karai Kasang a mungga
hte nhtan shai ai lam mahkra gaw tsadan a magam
bungli rai nga ai. Dai majaw tsadan a magam bungli rai nga ai, amyu langai hpe garan ginhka let woi
awn up hkang ai lam hpe ninghkap gasat ra nga ai.
Wunpawng myu sha ni a kraw hta amyu sha lam
yan pandung langai sha rai nga ninglen, arawng aya
hte sut lu ngamai lam hte lau la nna, wuhpawng
kata myit mala hka hkra maw mawn ai lam ni nga
nga ai re. Dai majaw amyu sha lawt lu lam hta kahkyin gumdin let magam amu shagu hta rau jawm
gunhpai nna, Karai Kasang ra tsaw sharawng awng
ai lam hpe yin la hkan sa nga ra ai.
Mungdan up hkang a ni gaw kaja ai amu galaw ai ni
hpe shagrau shatsaw let shinggyim wuhpawng hpe
yu reng na matu Karai mungga hta tsun da ai. Mai
kaja ai magam amu law law hte shatsawm jahtap
dawjau na matu Karai Kasang tsun da ai (Roma
13:3-4). Tinang nga ai ginra buga hta mai kaja ai
galaw ai ni hpe shagrau shatsaw nna, n shawp ai
amu galaw ai ni hpe kaja wa ari jaw nga ai kun, ngu
ai hpe dinglik yu mai nga ai. Kaja ai masha ni hpe
shagrau shatsaw na malai, ga madat ai ni hpe shagrau ai, tinang akyu ara gaw gap garum ai ni hpe
shagrau shatsaw ai lam, masat masa galaw shakut
nga ai rai yang, mungga hte nhtan shai nna wuh-

pung wuhpawng hpe hpya jahten taw ai lam tai wa
sai. Dai majaw shawa a mai kaja ai lam hpe gawgap
na shawang tsawra myit kaba hte woi awn ai ni a
lata hta tinang mare buga, mungdan a gam maka
hpe woi sharawt na ahkaw ahkang hpe ap da lu hkra
galaw ra nga ai re.
Karai Kasang shinggyim masha hpe hpan da ai ten
kaw nna amu bungli galaw let sak hkrung ra ai lam
tsun ai (NN 2:15). Masha hku nga pra na matu mai
kaja ai magam bungli langai hta myit maju jung nna,
Karai a chyeju hpe ginlen la ra nga ga ai. Dai majaw
mungga hta amu n-galaw ai wa gaw shat mung n
sha uga, nga tsun da ai lam rai nga ai (2Htes 3:10).
Magam bungli ngu ai gaw masha langai a sari sadang re. Bungli n-galaw ai wa lagawn lamawn rai myit
yup let, hpoi mat ai masha tai na lam sha nga ai re.
Raiyang, magam bungli galaw let nga pra ra ai masha ni gaw bungli n lu galaw mat ai ngu ai gaw hpa
baw a majaw ta?, machyi makaw ai majaw kun, n
kam ai majaw kun, bungli kaja n nga ai majaw kun,
ngu ai hpe sawn yu ra nga ai. Lama na, bungli n nga
ai majaw amu n lu galaw ai raiyang, magam bungli
nga wa hkra woi jasat na gaw woi awn ai ningbaw
ni, asuya a lit rai nga ai. Mung shawa ni a galaw
lu galaw sha lam hpe shimlam n lu jaw ai raiyang,
mungdan up hkang na matu n mai ai. Ningbaw tai
n-ging ai lam byin wa ai re. Dai majaw mung shawa
ni hkam kaja nga ninglen bungli n lu ai lam gaw, up
hkang ai ni a ra rawng ai lam a majaw rai nga ai.

Karai Kasang a mungga joijang hte shen yu ai shaloi
anhte a wuhpung wuhpawng hta hpung masha ni a
ra rawng ai lam, galaw ra ai lam ni hte woi awn ningshawng tai nga ai ningbaw ningla ni a nhkaw ntai ai
lam ni law law hpe mu lu na re. Dai hpe mu chye lu
ai lam nan gaw Karai Kasang a mungga a majaw rai
nga ai. Karai Kasang a mungga gaw hpaji byengya
rai nga ai re hte maren, masha langai a nga ra, mu
ra, hkam sha ra, lu la ra ai ahkaw ahkang mahkra
hpe hpyan dan ai mungga re. Dai majaw wenyi
hpring ai Hkristan ni gaw shawnglam hpe shingran
mu let, dai shingran hpe gawgap ra ai re (Yoela 2:28).</string>
    <string name="M_name">Magrau Grang Wunli Lawm ai
            Ga Shaka</string>
    <string name="N_name">Mungkan a rawt jat wa ai labau hpe mada yu ai
shaloi, nlung prat, magri prat, jak prat, ya gaw IT
prat, ndai hku rawt jat wa ai lam hpe maram yu ai
shaloi brangram ni a shingran mu ai lam hpe tatut
hkrang shapraw ai majaw rai nga ai. Prat ban ladaw
hte ladaw masha wuhpung wuhpawng a grau mai
kaja ai hku akyu jaw ai magam amu, gun rai ni hpe
myit shingran let, dai shingran hpe tatut jai lang
mai ai kaw du hkra hkrang shapraw sa wa ai shaloi, kaja wa masha law law a matu mai kaja ai lam
ni byin wa nga ai. Mungkan a ringchying wa ai lam
hta brangram ni a shingran hpe hkrang shapraw let
rawt jat galai shai wa ai zawn, Wunpawng myu sha
ni a gam maka galai shai rawt jat wa lu uga, daini na
brangram ni a amyu sha shawng lam shingran hpe
dai Madu Karai Kasang hte rau gaw gap la ra nga ga
ai. Anhte a yup mang shingran gaw amyu sha ting a
mai kaja bawngring lam hpe gawgap ya ai lam ni rai

ra nga ai. Ya byin nga ai mabyin masa hta grau mai
kaja ai lam hpe shingran mu ai, kaja wa grau hkrak
ai hku lu galaw na re ngu ai hpe myi htoi htoi ra ai
re. Shanhte a shingran de gwi gwi du hkra sa lu ai
myit ningja a majaw tengsha rawt jat wa ai lam rai
nga ai (Yoela 2:28).
Hkrit myit ngu ai gaw n-gun kya ai wa a maka kumla re. Dai majaw adip arip roi sha mayu ai masha ni
gaw mung shawa ni hpe jahkrit shama galaw nga ai.
Hkrit myit rawng ai ni hpe up hkang loi ai. Gumchying gumsa prat chyinghkraw galu ai gaw du magam
ni hpe gumlau rawt na lam mahkrun nmu ai hte
n-gwi ai majaw rai nga ai. Dai majaw matsaw ningtsang ni gaw masha a hkrit myit hpe shaw kau ya
nna, myit nden shaja ai lam galaw dat ya sai re.
Gumrawng gumtsa mare hpe yu ra ai hte dai zawn re
ai wuhpung wuhpawng hpe mungkan ga hta gawgap mayu ai lam a majaw, matsaw ningtsang ni gaw
Dumsa Lalawn hpe mungkan masha ni hpe myit
marai shaja ya lu na matu, chyanun tsahku mai-aw
dinghkang sanit hte shat nneng (nbaw) madawng
sanit hpe jaw dat ma ai. Dai chyanun tsahku hpe
mungkan ga kaw du nna htinggu hta bang dat yang,
htinggu kaba sanit lu ma ai. Bai nna shat nneng
madawng sanit hpe n-gawt hta hpyan bang dat yang,
n-gawt kaba sanit lu ma ai. Matsaw ningtsang ni jaw
dat ai chyanun tsahku hte shat nneng hpe du magam ni (mung shawa hpe adip arip roi zingri sha ai ni,
mungga hte nhtan shai ai amu galaw ai ni) nlawm ai

sha, mung masha ni sha jawm sha ma ai. Dai shaloi
du magam ni gaw mung shawa masha ni hpe “Numhti ni, myikrawk ni, hpawnun ni, anhte du ni hpe n
shaga, nan hte chyu sha i?” nga nna mara shagun
jahkrit shama rai sharim ma ai.
Adip arip sai chyup ka-up sha man ai masha ni gaw
mung shawa ni hpe galoi mung lagawn lamawn ali
ahti re ai ni, ntsawm nhtap nkung nkang re ai myitkrawk ni, grit nem ai myit jasat rawng nna hpa
akyu npru ai ni, ngu ai hku sha mu chye ma ai. Dai
hku sha kanawn mazum chye ai ni re. Manu shadan
chye ai tsawra myit mahkra kawp mat sai ni rai ma
ai. Mung shawa masha ni a ma kaji ni kawsi hpang
gara let hkrap nga tim, lakawn pawn ba la na myit n
rawng ai. Matsan mayan rai let company kaba ni a ja
nhkun, lungseng nhkun makau hkan garet hkawm
let kanbau bungli a matu tsawm mari shakut shaja
nga ai ni hpe, lagu lagut maw mawn hkyen ai masha ni re hku sha myit la sawn la chye ai ni re. Du
magam ni a akyu hta lai shawa a ngamu ngamai lam
hpe galaw wa jang jahte tam let mara shagun nna
hpya ayai kau na sha myit ai gaw roi rip dip sha nga
ai masha ni a laikyang re.
Raitim, matsaw ningtsang ni jaw dat ai chyanun
tsahku lu nna shat nneng sha ai masha mahkra
gaw hkrit myit ni pru mat wa nna, tengman rapra
ai lam hta lit la mayu ai myit ni galai mat wa nga
ai. Shanhte gaw du magam ni hpe hkrit kahpra nga
ai kaw nna, shawa dawtsa a akyu ara hpe gawgap

la mayu ai myit, masha loi mi a akyu hpe pawnba
nga ai kaw nna, mung shawa a shimlam shatsaw ya
ai myit, dip up sai chyup ai lailen hpe shamit shatsai kau nna, tengman rapra lam hpe gawgap mayu
ai myit, ni galai mat wa sai re. Hkrit myit hkoi mat
wa nna mai kaja lam hpe tsawra chye wa ai shaloi,
masha gaw manu dan ai masha tai wa nna lawt lu ai
masha rai sai re. N kaja ai hku dip up roi rip nga ai
lam hpe hkam mana sha nga ai kaw nna, tengman ai
ahkaw ahkang hpe hkam la lu na matu gwi gwi tsun
shaga lu ai atsam hkam la lu ma ai. N hkru ai amu
galaw nga ai ni hpe galai kau mayu ai myit ni prut
pru wa ai rai nna, shawa masha a ngwi pyaw simsa
lam hpe lit la gunhpai ai lam hpe madung tawn ai
hkrang masa hpe gawgap lu ma ai.
Matsaw ningtsang ni jaw dat ai chyanun tsahku hte
shat nneng gaw hpung shingkang rawng ai ga shaka
lu sha rai nga sai. Ndai lu sha hta ntsa na atsam
rawng nga ai. Ndai atsam chyu sha masha nhkawn
lu ai hpe hkawn hkrang shangun ai, masha kaga ni
ndang di lu ai bungli hpe lu galaw ai atsam jaw ya ai
re. Raiyang ndai lu sha nlawm ai sha, matsaw ningtsang na hpung shingkang hte alak mi bungli galaw
nmai ani? sawn yu ai shaloi, n mai ai. Hpa majaw
nga yang, matsaw ningtsang na tsawra shawang
myit hte n-gun atsam shaja ya nga ai lam hpe sakse
atawng apa nan madun dan ra nga ai, dai sakse lu
sha hpe hkam la ai shaloi she laklai ai hpung shingkang namchyim hpe hkam la lu ai majaw rai nga ai.

Karai Kasang a tsawra shawang myit dam lada nna
n-gun atsam rawng ai lam hpe Madu Yesu hpe hkau
chyap ai lam hta hkam la lu ai. Madu Yesu hkye
shalawt la ai lam hpe tut dum nga ai kumla gaw ga
shaka lu sha hpe hkam la ai lam re. Ndai ga shaka
lu sha hta atsam rawng ai. Ndai ga shaka lu sha hta
asak rawng ai. Hpa majaw nga yang, shi gaw matsaw
ningtsang kaw nna jaw dat ai, hkye shalawt dat ya lu
ai kumhpa rai nga ai.
Dai majaw Madu Yesu hpe kamsham nna shi hte
seng ai ga shaka lu sha hkam la sai sape hpung
masha shagu hta, mai kaja lam galaw na matu hkrit
kang ai myit n rawng ai. Tengman rapra ai wuhpung
wuhpawng hpe galoi mung gawgap lu ai. Madu Yesu
shi nan hkrit ai myit ni hpe shaw kau ya nna, tsawra
chye ai myit hpe galai bang da ya sai re (2Tim 1:7).
Hkrit tsang ai myit ni hkoi mat wa nna, nden marai
jahpring ya ai sak hkrung lam hpe hkam la shangun
ai Madu re. Tinang a shawng lam hpe tinang gawgap
la lu ai myit ningja hpe jaw ya ai Madu re. Tinang
gam maka hpe tinang gaw gap la lu ai lam gaw awmdawm ahkaw ahkang lu ai lam rai nga ai.
Yesu hpe rim kau ai shaloi shi a sape ni yawng hkrit
gari let dumbri dumbra rai hprawng yen hkawm nga
ma ai. Hkrit hpa lam hpe hprawng yen ai hte ndai
hkrit hpa lam gaw sim mat ai n re. Jasan jaseng
padang dip kau lu yang chyu sha, hkrit hpa lam kaw
nna teng sha lawt lu ai lam rai nga ai. Yesu a sape
ni gaw, Yesu bai hkrung rawt wa ai namchyim hpe

lu la ai shaloi, hkrit tsang ai lam kaw nna lawt lu
let Madu sharawng awng ai magam amu hpe nhkrit
ntsang gun hpai ap nawng ai myit marai ningnan
hkam la ma ai. Dai majaw Madu Yesu a hkrung rawt
wa ai lam gaw masha hpe nnan bai shangai ya lu ai
re. Si hkrung si htan lam hpe hkrit tsang ai masha
gaw Madu Yesu a hkrung rawt wa ai chyeju hpe lu
la ai hte rau, si hkrung si htan lam hpe hkrit ai kaw
nna lawt lu let asak hkrung ai lam hta myit mu myit
hkut nga sai re. Dai hte maren tinang a sak hkrung
lam a adip arip sai chyup jahkrit shama rai nga ai
lam ni hpe hkrit tsang nga ai kaw nna lawt lu nna,
adip arip re ai magam amu mahkra hpe shamyit
shatsai kau nna shinggyim sari hpring ai wuhpawng
hpe bai gaw gap la lu ai atsam gaw dai Madu hta lu
la ai re.
Hten run nga ai shinggyim wuhpung wuhpawng hta
gumrawng gumtsa masa asak hkrung wa ai lam gaw
masha a asak hkrung wa ai lam re. Dip da hkrum
ai masha ni a hkum hkrang anu ajin ntsawm nhtap
rai hkra tsinyam hkrum sha ai hta n-ga, masha hte
nbung ai hku dip da ai lam hte sai chyup dip up
ai masha lachyawk mi a galaw mayu ai lam hpe lu
galaw la hkra jai lang hkrum ai masha shatai hkam
ra ai lam ni kaw nna shalawt la lu na lam shabyin ya
nga ai. Mung up ningbaw ningla ni hte mung shawa
a lapran jet ai mahtai lu hkra jahkrum bawngban let
woi awn ai laikyang hpe njai lang yang gumrawng
gumtsa masa gaw si mat sai re.
sa
Gumrawng gumtsa masa si mat ai rai yang, shinggyim masha hta ahkyak dik rai nga ai sari sadang,
dinghpring lam, tsawra shawang myit hte awmdawm
ahkaw ahkang ni mung si lawm mat sai re. Gumrawng gumtsa masa si mat jang, gumchying gumsa
ladat hte dip up saichyup ai ladat bai asak hkrung
wa na rai nga ai. Dip up sai chyup ai ladat asak
hkrung ai wuhpung wuhpawng hta Karai Kasang a
hkrang bung shinggyim sari mung hpoi mat sai re.
Shinggyim sari hpoi mat nna htenza nga ai wuphung
wuhpawng a mung shawa ni hku nna, up hkang
nga ai du salang ni hte matut mahkai bawngban
jahkrum ai lam galaw lu na n mai byin nga ai. Ndai
masha ni a hpyi nem shagroi gara ai myit gaw, du
magam ni hta nhkawn hkrang lu tim, matsaw ningtsang ni a tsawra shawang myit hpe wa ahtu hkra
ya lu nga ai. Yak hkak jamjau nga ai mung shawa
ni a hpyi nem nsen gaw Yehowa wa a kraw hta ahtu
hkra ai shaloi, hkye shalawt la ai lam hpe hkam la
lu nga ai (Pru 3:7-8). Tsinyam hkrum sha nga ai ten
hta, ndai tsinyam hpe shabyin dat ai du magam ni
myit malai wa nna, mung shawa a ngamu ngamai
lam hpe myit ya na re ngu ai lam gaw shut shai ai
hkam la ai lam sha rai nga ai. Du magam ni a myit
n galai mat tim, Yehowa a myit kraw kata na tsawra
shawang myit hpe hkam la lu nga ai. Ndai shawang
tsawra myit gaw masha hpe hkye shalawt ai lam a
npawt rai nga ai. Israela ni Hpara-u a myit masin
hpe n shamu ya lu tim, Yehowa a myit hpe shamu

ya ai shaloi mayam prat na lawt lu ma ai. Yehowa
a myit shamu wa ai shaloi shi tsun ai gaw, “Nye a
amyu sha ni hpe dat dat mu” (Let my people Go) ngu
ai lam re.
Dip up sai chyup up hkang sha nga ai Hpara-u hte
mayam amyu Israela ni a lapran jahkrum bawngban let lawt wa lu na lam n nga ai. Sai chyup ai up
hkang lai ni hpe gaw agrawp mani kau ai ladat hte
chyu sha lawt lu ai lam hpe lu la mai ai lam re. Dai
majaw Israela ni Egutu kaw nna pru mat wa ai ten
hta Egutu amyu masha htinggaw shagu hta mang
garai ai re (Pru 12:30). Hkrang masa gran nna mung
shawa hpe n-gun laba ka-up ai lai jasat hpe agrawp
mani kau lu na matu gaw, mung shawa ni yawng
myit mang shabawn kahkyin gumdin ai lam hku nna
chyu sha mai byin ai. Masha shada jahten sharun
na matu gaw gap da ai arawng aya hpe shamyit kau
lu ai lam gaw shawa n-gun hte rawt malan ai lam
langai hku sha mai byin nga ai. Nhkru n kaja ai lam
hpe n ra sharawng ai rawt malan lam ni a majaw
mungkan a labau galai wa ai lam re.
Nhkru ai du magam ni up hkang nga jang mung
shawa ni a matu mai kaja ai chyeju lam gaw gap
ya na malai, dagam dala lam hpe shabyin ya ai wa
tai wa nga ai. Hpa majaw nga yang shanhte gaw
shanhte hpe shatsam da ai ahkaw ahkang hpe masu
magaw ai lam ni hte shangang shakang da ma ai.
N kaja ai maw lanyet hte masing masa ni gran nna
mung shawa hpe lam woi shadam ai hte dai lam

shadam ai masa hpe nlu ninghkap na matu hpyen
n-gun hte sharim shama rai nga ma ai. Dai majaw n
hkru ai up hkang lai masa gaw mai kaja lam, tengman lam hte masha a sumnung shingdi lam hpe
jahten kau ya ai re. Masha a myit jasat hpe jahten
shaza nga ai shara hta ngwi pyaw simsa, galu kaba
bawngring lam hpe tam na n mai byin ai re. Htenza
nga ai shinggyim wuhpawng hta bawngring lam hpe
n mai galaw ai. C. S Song a ningmu hta wuhpung
wuhpawng langai hpe hten run hkra woi awn ai nga
ai rai yang, dai ni a up hkang lai hpe shawng galai
shai lu hkra galaw ra ai. Up hkang masa galai shai
wa yang chyu sha, mai kaja ai shinggyim wuhpawng
hpe gaw gap mai ai. Hpa majaw nga yang, n kaja ai
up hkang masa hpe gram kau ai lam gaw, tsawm
htap ai shawng lam de lahkam htawt sit ai lam rai
nga ai majaw re. Mung shawa yawng a akyu hpe
sawn mu ya lu na lam rai nga ai. Masha lachyawk
mi a akyu hpe jawm pawm makawp maga nga ai kaw
nna, mung shawa yawng a simsa ngwi pyaw lam hpe
gawgap ya lu na lam rai nga ai.
Galai shai hkra gram kau lu na matu gaw nhkru
nkaja ai lailen hte woi awn nga ai ni hpe agrawp
jahkrat kau ra ai. Agrawp jahkrat kau lu na matu
gaw n-gun atsam ra nga ai. N-gun atsam gaw
kanang na pru wa na ata? nga yang, mung shawa
kata kaw nna pru wa na re. Tinang a lawt pru wa lu
na lam gaw tinang a wuhpung wuhpawng kaw nna
chyu sha mai byin ai. Kaga shara mi kaw nna (sh)
kaga masha langai ngai e tinang hpe lawt lam sa jaw

na ngu ai gaw mungkan a htung n rai nga ai. Tinang
lawt lam tinang lu la na matu, kraw kata hta n-gun
rawng wa shangun lu ai lam ni hpe mayuq, ma-ut
bang da ra ai re.
Wunpawng myu sha ni gumchying gumsa rawt
malan ai shaloi, padang ninglaw lu na matu n-gun
atsam rawng ai matsaw ningtsa na kumhpa hpe
mayu ma-ut da ai majaw, nden marai hpring wa lu
ma ai. Chyanun tsahku hte shat nneng sha ngut ai
hpang, Dumsa Lalawn hte hpung ni gaw du magam
ni hpe hkrit kang ai myit ni hkoi mat wa ma ai. Du
magam ni hpe hkrit kang ai myit hkoi mat wa nna,
shanhte a myit hta wuhpung wuhpawng ting a tengman rapra lam hpe gaw sharawt la na myit masin
ningja hpe gale bang la lu masai re. Shanhte a tengman rapra lam hpe tsawra nna dai lam hpe galaw
gwi ai myit masin gaw wuhpung wuhpawng ting hpe
hkye shalawt ai magam bungli hpe galaw na lam hpe
shabyin dat ya sai re.
Matsaw ningtsa ni a matsun maroi ga hpe hkan
nang hkan sa ai kumla rai nga ai chyanun tsa hte
shat nneng hpe sha dat ai shaloi, hkrung ai, Nap
ngu ai nhtu chyahkrung, makawp maga ninggang
hte shimlum lam hpagup hpe mung hkam la lu ma
ai. Ndai hpyen hking lang nna gumchying gumsa lai
jasat ni hpe gasat mat wa ai shaloi, shara shagu hta
padang ninglaw lu ma ai re. Wunpawng myu sha ni
gaw moi kaw nna ya daini mung matsaw ningtsa na
matsun maroi mungga tsabyi hte muk hpe hkam la

nga ga ai re. Madu Yesu a hkye hkrang la ai chyeju
mungga hta asak hkrung, hkawm sa nga ga ai re.
Madu Yesu a mungga ntawng nhtu hpe kraw hta
tawk ka bang da hkrum sai ni rai nga ai. Mungga
ntawng nhtu a shingkang gaw tinang marai langai
a kraw kata kabu gara lu ai sha nrai, mung chying
shawa yawng a akyu ara hpe gaw gap ya lu ai lam
hta dawjau mayu ai myit ningja hpe mung jaw ya ai
rai nga ai. Dai majaw n tara ai hpe hkraw shapraw
kau nna, tengman rapra lam hpe galai shachyaw ya
ai ni tai wa ai re. Nshawp nkap masu magaw ai lam
hpe kashin jasan kau nna, dinghpring tengman lam
hpe gawgap shangang da ra ai re. Mungga ntawng
nhtu gaw lahkawng maga dai ai hte maren, Hkristan
hkum ngau shagu a kraw kata mai kaja ai tengman
dinghpring lam hpe tsawra let hkan sa chye ai hta
sha n-ga, dai tengman dinghpring lam hpe sakse
madun let wuhpung wuhpawng mahkra mai kaja
lam hta galai shai wa lu hkra shakut shaja ai atsam
jaw ya ai re.
Dumsa Lalawn hte shawa masha ni gaw matsaw
ningtsa ni a matsun maroi malu masha sha ngut
ai hte hkrit tsang lam ni hkoi mat wa ai sha n-ga,
shanhte a gumlau majan aten ni mahkra hta matsaw ningtsa na ni a chyalai n-gun rawng ai hpagup
hte ninggang ni a makawp maga ai majaw, gumrawng gumtsa mung up masa gawgap ai lam hpe
awng dang lu ai re. Nmu mada lu ai wenyi hpung
shingkang gaw Karai Kasang ra sharawng ai magam

amu galaw ai ni a ntsa e a up hkang nga ai rai nna,
dai chyalai n-gun atsam hte wuhpung wuhpawng ni
law law hpe galai shai ai lam de gawgap ya lu nga ai.
Tengman rapra lam hpe jahkawn jahkrang nna, dai
hpe hkrang shapraw shangun nga ai Yehowa Karai
Kasang gaw shi a myit ra lam hpe gwi gwi yin la ai ni
hpe tut nawng awng padang jaw ya nga ai re. Karai
Kasang a hpan da ai lam hpe shayuk jahten ai masha lachyawk mi a maw mawn ai lam ni hpe agrawp
jasan kau lu ya nga ai gaw, dai Madu a chyeju atsam
nan rai nga ai.
Karai Kasang a wenyi atsam hte shi a myit ra lam
hta magam bungli galaw mat wa ai shaloi, n-gun
kya ai masha wa n-gun ja wa lu nga ai. Du magam
ni gaw mung masha ni hpe hpawnun ni, mayam
ni ngu jahpoi asawng galaw chye nga ma ai. Pilat
hkawhkam gaw Madu Yesu hpe bawng masha langai
hku rim la nna, nang Yuda ni a hkawhkam rai nni?
ngu nna san yang, Madu Yesu gaw nang tsun ai hte
maren rai nga ai lam, tsun dan wu ai. Bawng masha
Madu Yesu gaw hkawhkam wa hte maren sha rai
nga ai lam tsun dan sai re. Karai Kasang jaw da ai
ahkaw ahkang hte shinggyim maka lam hta masha
yawng gaw maren sha rai nga ai. Gumchying gumsa
du ni gaw mung shawa ni hpe grit nem ai masha
hku mu mada ma ai, raitim matsun mungga lu la sai
mung shawa ni a kraw hta Karai Kasang a tengman
dinghpring lam hpe hkam la lu ai shaloi, tinang hpe
roi rip dip up nga ai ni hpe shingdaw lu ma ai. Karai
Kasang a hkrang bung kumla hpe hkam la lu ai ni

tai wa nga ai. Wanglu wanglang myit sawn shamu
shamawt lu ai lam hta shinggyim sari bai gawgap la
lu ai re.
Shinggyim ahkaw ahkang gaw dip up sha ai ni a lata
kaw nna mung shawa a lata de galai du mat wa ai
shaloi, shinggyim wuhpung wuhpawng simsa ngwi
pyaw ai lam hpe lu la nga ai. Tengman rapra lam hta
hkridun ai up hkang ladat a npu hta gawgap a wuhpung wuhpawng gaw, rawt jat galu kaba lam hpe
shabyin ya nga ai re. Karai Kasang a tengman rapra
lam hta hkridun ai gumrawng gumtsa jasat gaw, ap
nawng dawjau chye ai myit jasat hpe shapraw ya nga
ai. Ndai ap nawng dawjau ai hte tinang a shawng
lam gam maka hpe lit la gaw gap mayu ai myit jasat
gaw, masha a shawng lam hta byin mayu ai lam
mahkra byin tai wa lu hkra galaw lu ai n-gun hpe
shapraw ya nga ai re.</string>
    <string name="O_name">GA HPUNGDIM</string>
    <string name="P_name">‘N-gun machyu manang n lu, Ladi machyu shan
hkying sha n lu’ ngu ai ga malai hte maren, ndai
mungkan hta n-gun laba hte manang roi n mai,
shada da manu shadan tsawra ai lam chyu sha
bawngring ai wuhpung wuhpawng hpe shalat ya
nga ai. Tinggyeng myit ka-up nga ai masha gaw,
dam lada ai magam bunngli a asi namchyim hpe nlu
hkam sha nga ai. Shawang myit kaba hte shinggyim
masha,shingra tara mahkra a matu mai kaja htap
htuk ai magam bungli chyu sha hkrung grin ai lam
hpe gaw gap ya lu nga ai re. Gyip gyeng ai lai masa
a shara hta dam lada kung hpan ai jasat jasa ka-up
wa lu na matu galai shai ai lam ra nga ai.
Rawt malan mayu ai myit jasat rawng ai masha gaw
masha kaja tai mayu ai wa re, hpa majaw nga yang,
grau mai kaja ai lam hpe hkam la lu na matu shakut shaja ai lam mahkra gaw rawt malan magam
bungli rai nga ai. Wunpawng myu sha ni gaw nhkru

nshawp ai up hkang lam, roi rip dip sha ai lam,
nkaja ai arawn alai hte seng ai lam, ni hpe ninghkap
shagrawt ai lam hpe galoi mung galaw chye ai amyu
re. Ndai zawn shiggyim wuhpung wuhpawng hpe
jahten shaza chye ai lai kyang ni hpe ninghkap lu ai
atsam, machye machyang hpe lu la nna galai shai
ai lam de woi ningshawng lu ai lam gaw, Wunpawng
myu sha ni a laklai ai maka langai rai nga ai. Laba
ka-up roi rip ai du magam lai, chyahkrai nmai kaji
nun ai ni hpe gamyet nna amyat la mayu ai laikyang
ni hpe lamu tsang na ni hte dagam nna nan, tengman rapra ai lam hpe shayuq chye ai amyu re. Ndai
zawn tengman rapra lam hpe kraw hta tutnawng
hpang gara ai amyu gaw, Karai Kasang a wenyi
shung ai amyu re majaw rai nga ai.
Karai Kasang a wenyi ningja dandawng ai shara
shagu hta dai tengman rapra ai lam hpe gaw gap ai
rawt malan lam galoi mung nga nga ai. Nkaja ai lam
ni hpe rawt malan chye ai amyu gaw amyu kaba tai
wa lu nga ai. Dai majaw anhte a rawt malan bungli
gaw tinang kraw kata kaw nna hpang nga ai. Rawt
malan ai lam hte rau ginrun galaw ra ai magam bungli gaw shanglawt lam hpe tinang marai hkum shagu
hkam la lu ra hkra galaw ai lam re. Rawt malan ai
lam gaw kaga masha ni galaw ai magam bungli hpe
dinglik yu nna, grau kaja tangdu ai ladat nnan galai
hkrang shapraw lu hkra n-gun dat ai lam rai nga ai.
Kaga masha ni galaw jasat sa ai masa lam ni hpe
galai kau nna, tinang hkawn hkrang ai shawa ma-

sha ningtung ningba a akyu ara rawt jat bawngring
wa lu hkra masing masa gran jahkrat da ai lam ni
hpe tatut hkrang shapraw sa wa ai magam bungli
yi ngam shagu gaw shanglawt lam hta hkawm sa
ai htawt lahkam ni rai nga ai. Dai majaw rawt malan ai lam hte shanglawt shangun ai magam bungli
gaw kapyawn galaw ra ai. Rawt malan bungli galaw
nga ninglen, shanglawt lu shangun ai bungli ni hpe
hprai kau ai raiyang, rawt malan bungli ndai gaw
namchyim nrawng ai. Shanglawt lu mai ai lam gaw
amyu langai, marai langai a suhprang rawtjat lam
hpe masing masa gran nna, ningja sharawt shalat
shapan let ringchying wa lu hkra atsam marai dat
shakut shaja nna awng padang hkam la ai lam re.
Awng padang lam ajet gaw tinang adawt ai wa kadawng mat ai lam nre ai sha, tinang sharawng awng
ai lam hpe tinang atsam ningja hte ndut ndang
galaw gunhpai awng dang lu ai lam rai nga ai. Dai
majaw awng padang lam gaw tinang a wuhpung
wuhpawng kata (sh) tinang a myit masin kraw kata
kaw nna lu la ai lam re.
Wunpawng myu sha ni a gumchying gumsa htunglai
hpe adawt shagrawt kau ai gaw tinang wuhpung
wuhpawng kata na mung shawa ni a n-gun atsam
hte rai nga ai. Dai majaw gumrawng gumtsa up
hkang lam gaw de mat wa ai lam hta jet ai awng padang lam lawm nga ai. Ndai awng padang lam chyu
sha tinang gam maka tinang hparan lu ai ahkaw
ahkang nga ai re.</string>
    <string name="Q_name">Shamyet Shanat ai Laika Ni</string>
    <string name="R_name">Awng, Hkasha Uma. Jinghpaw Wunpawng ni a
Ningpawt Labau: Ginru Ginra Hkrun Lam hte
Amyu Lakung Ni Karan Wa ai Lam. Yangon:
Moon Offset, 2016.
Boff, Clodovis. Introducing Liberation Theology. NY:
Orbis Books, 1986.
Boff, Leonardo. When Theology Listens to the Poor.
Translated by Robert R. Barr. San Francisco:
Harper and Row, 1988.
Gutierrez, Gustavo: A Theology of Liberation. New
York: N.P, 1971.
Moltmann, Jurgen. The Theology of Hope: On the
Ground and the Implications of a Christian
Eschatology. Translated by James W. Leitch.
New York: Harper and Row, Publishers,1967.

Song, C. S. The Compassionate God. New York: Orbis Books, 1982.
______. The Tears of Lady Meng: A Parable of people’s
political Theology. USA: Academic Renewal
Press, 2003.
______. Theology from the Womb of Asia. New York:
Orbis Books, 1986.
______. Third Eye Theology: Theology in Formation in
Asian Setting. New York: Orbis Books, 1979.</string>
    <string name="RD_name">     Ninggun Machyu
    Tengman Rapra Lam Nmu</string>
    <string name="RD1_name">Maumwi hta, n-gun ja ai Baren gaw n-gun kya
nna mara nlu ai ma chyangai hpe dang sha mayu ai
jasat hte garawt mat wa nna, kadai n mu ai shara
hta sat shamyit kau ai re. Tinang n-gun atsam hpe
sha machyu let nhkru nshawp ai ladat hte mara n lu
ai ni hpe roi rip ai lam rai nga ai. Baren ningka naw
gaw ma chyangai hpe garawt sha mat wa ai raitim,
shi a myit hta ma chyangai hpe tsawra dik ai shi a
chinghkai kanu a yawn hkyen ai lam hpe nchye na,
hpa zawn nnawn wu ai. Shi a myit marin ai lam hpe
lu shadik shatup lu jang myit pyaw let kaga ni a myit
hki lit li lam hpe nchye hkam sha lawm nga ai re.
Dai hte maren shinggyim wuhpung wuhpawng
hta ningun ja ai ni n-gun kya ai ni hpe dip sha mayu
ai, tinang a lawhpa myit marin ai lam a majaw kaga
masha ni hpe dip let tinang akyu tam ai, mara n
lu ai masha ni hpe zingri zingrat galaw let tinang

arawng aya shangang ai, tinggyeng akyu a matu
mung shawa ni a shingma e mangting mayu ai,
tinang shut shai ai mara ni hpe makoi magap galaw
lu na matu kaga masha ni hpe dingsa mayu ai, ndai
zawn re ai myit jasat rawng ai ni gaw n-gun machyu
nna dip sha ai amu hpe galaw nga ma ai. Ndai zawn
tinang akyu hpe chyu tam nna sut gan hte ahkaw
ahkang (Power) hpe marin marit let kaga masha ni
hpe laba ka-up dip kamyet sha mayu ai ni a myit
masin gaw, ja la ai nlung zawn rai nna shanhte hta
kaga masha wa hpe chye na ya ai, tsawra matsan
dum chye ai lam kachyi mi mung n nga mat sai re.
Ningre ai masha ni gaw mung shawa dawtsa hpe
tsingdu tsingman zawn sha mu ai lam, Asha Dan
Karai Masa ninghkring C.S Song tsun da nga ai.
Laba ka-up dip sha mayu ai wa gaw, mung shawa ni
hpe tsingdu ni hpe zawn, kam ai shaloi mawt shara
kau na, shawt shakrin kau na, wan nat kamawng
jasan kau na, hta magawn kabai kau na, ngu ai
hku sha yu chye ai rai nna, kaga masha ni a asak
hkrung lam hpe kachyi mi pyi myit yu ai lam nnga ai
re. Dai majaw laba ka-up dip sha nga ai masha wa
(Ahna Shin) gaw tsawra chye ai myit masin n rawng
mat sai masha chyasi hte bung ai wa rai nna, shingre ai masha kaw nna mungdan asak, mung shawa
a ngamu ngamai lam gaw sharawt let asak hpe
jahkrung lu na lam tsep kawp n nga ai.
N-gun ja ai ni gaw shanhte a magam tingnyang grin
nga lu na matu, n-gun kya ai ni tawt lai nna aloi
ali sha rim zingri lu na matu mahkam hkam ai tara

ni galaw da chye ma ai. Ga shadawn, tengman ai
hpe tsun shaleng lu ai Media hte seng ai tara, nteng
nman ai hku galaw jasat nga ai mungdan ting hte
seng ai magam bungli ni hpe mung shawa nchye ai
sha masing gran galaw mat wa ai hpe tsun shabra
jahkawn jahkrang ai Media ni hpe rim ahkyak la lu
ai tara ni hpe galaw da ai. Tinang wuhpawng hte
masa n bung ai wuhpung wuhpawng ni hpe n tara ai
wuhpung wuhpawng re ngu masat nna shanhte hte
matut mahkai ai ni hpe rim zingri lu na tara, zawn
re ai ni hpe gran da chye ma ai. Ndai zawn wuhpung
wuhpawng hpe mai kaja wa hkra gram lajang lu na
machye machyang lam mahkra hpe dan di kau nna,
matsun hpe sha hkan nang chye ai wuhpung wuhpawng hkrang hpe galaw da chye ma ai re.
Kaga masha ni lu da ai manu dan ai arung
arai ni hpe majoi maja la kau ya ai akyang nga ai.
Myihtoi Nahtan gaw hkawhkam Dawi kaw sa nna,
matsan masha langai mi nlu nlawm re ai kaw nna
mari bau da ai sagu yi kasha langai sha lu ai hpe,
dai mare na sahti wa gaw shi a sagu bainam ni hpe
lahpawt ai majaw, shi kaw du sa ai manam ni hpe
hkalum na matu, dai matsan ai wa a sagu yi hpe la
nna sat let manam hkalum ai lam hpe tsun dan ai
shaloi, Dawi grai pawt let n kaja ai amu galaw ai wa
hpe ari jaw na lam tsun wu ai. Dai shaloi myihtoi
Nahtan gaw, dai sahti wa gaw nang hkawhkam wa
nan rai nga ai lam hpe tsun dan ai shaloi, Dawi gaw
shi a mara hpe bai dum wu ai (2Sam 12:7-8). Shut

shai ai lam galaw nna mara nlu ai ni hpe dip up sai
chyup ai shaloi Karai Kasang kaw na ari hkrum ra
nga ai.
Ndai zawn nteng nman ai shut shai ai lam hpe shading sharai ya lu ai tengman dinghpring ai wa gaw
matsaw ningtsang na Karai Kasang sha rai nga ai. Ngun n bung ai shada da a lapran hta prinen ai ladat
hte manghkang yan na lam grai yak ai. Tengman ai
wa Karai Kasang ading tawk tara dara ai lam hku
nna sha, mai kaja ai lam de du lu nga ai. Dai majaw
Karai Kasang hpe chye chyap ai Karai a masha ni
gaw matsaw ningtsang de hkawn hkrang ai nsen lu
shapraw ai sha n-ga, matsaw ningtsang na tengman
dinghpring lam hpe chye na hkawn hkrang hkan sa
let, ndai tengman dinghpring lam hpe mungkan ga
e shagrin jat lu ai atsam nga nga ai re. Dai majaw
matsaw ningtsang de Tingngai ma Ja Ing zawn kraw
dung salum kata na masin nsi maroi nni ai lam hpe
tsun gajai let tengman ai lam mahtai shapraw ya lu
hkra, lamu madu ga madu hpe ginlat ra nga ai re. </string>
    <string name="S_name">     Mungga Nga ai Kaw
    Tengman lam Tam ai ni nga ai</string>
    <string name="T_name">Matsaw ningtsang na ni a hpung shingkang rawng
ai hpyen rai ni (nap, hpagup, ninggang) hpe jai
lang na matu mungkan ga de jaw dat ai hte maren,
ndai hpyen rai ni hte padang ninglaw lu la nna,
gumrawng gumtsa mungdan hpe gaw de lu ma ai.
Mungdan gaw de la ai hpang, ndai hpyen rai ni gaw,
lamu de bai shalun dat ai lam nnga ai sha, mungkan
ga kaw naw lup makoi taw nga ai lam maumwi hta
mu lu ai. Ndai hpyen rai ni waw kawq pru wa ai shara shagu hta gumlau majan nga ai lam tsun da nga
ai. Matsaw ningtsang de nna shagun dat ai hpung
shingkang mungga ni gaw, kaman bai ninghtang wa
mat ai lam n nga ai hpe mungga hta tsun da nga ai
(Isaia 55:10-11). Karai a mungga nga ai shara shagu
hta tengman dinghpring lam nga nga ai, dai tengman
dinghpring lam hpe gawgap na Karai a masha ni
mung nga ai. Dip ka-up ai ladat hpe jai lang ai shara

shagu hta dai lam hpe gumlang shagrawt na wenyi
ningja hpring ai ni paw pru na sha rai nga ai.
Dip up sai chyup ai lai ladat hpe adawt gumlang ai
shaloi Madu Yesu gaw tengman ai lam hte galaw ai.
Tengman ai mabyin rai nga ai mung shawa ni hta
hkam sha lam, tsin-yam lam, nru nra ai lam, roi rip
ai lam, masu magaw ai lam, zingri zingrat ai lam ni
hpe madi madun hpyan dan ai. Manghkang ningpawt, mabyin masa langai a tengman ai lam hpe
masha ni law law chye na hkawn hkrang, brawng
mat wa ai shaloi, n kaja ai lam hpe jawm sharai lu
na lam byin wa lu ai. Dai majaw Madu Yesu gaw
tengman ai lam hte mungkan hpe shading sharai
la sai. Nrap nra galaw maw mawn ai Yuda masha
ni hpe, tengman ai lam hpe madun dan ai. Shawa
num langai mi hpe shawa hpawng de woi sa wa nna
je yang ma yang, Yesu gaw shanhte hta na mara n
lu ai wa shawng nlung hte kabai shangun wu ai.
Karai Kasang a man e mara nlu hkra dinghpring ai
wa nnga ai lam hpe tsun dan ai lam re. N-gun kya ai
ni hpe maja dang sha, roi sha ai arawn alai ni hpe
shading sharai ya lu na matu, tinang a sak hkrung
lam mabyin majing hpe mu chye hkra sang lang dan
ai lam re. Masha gaw nhkum ntsup ai ngu ai tengman lam hpe shawa ni hpe madun dan let, shawa
num a asak hpe hkye la ai Madu re. Dai majaw tengman ai lam gaw masha a asak hpe hkye lu ai sha
n-ga, amyu langai a ngang grin galu kaba lam mung
ndai tengman ai lam hta ningpawt gaw gap ra nga ai.

Madu Yesu a mung masa sat lawat gaw tengman
lam rai nga ai. Tengman lam hpe mu chye wa hkra
sharin ya ai, tengman lam hte shadum jahprang ai.
Tengman lam hpe gwi gwi tsun ai, gwi gwi galaw ai.
Madu Yesu a tengman lam hpe gwi gwi madi madun lu ai atsam gaw, shi a tsawra ai shawang myit
a majaw rai nga ai. Tsawra ai shawang myit kaba ai
majaw, Madu Yesu a myit masin kata mung shawa
a akyu ara hta lai kaga hpa mung shi n-yu nga ai.
Shawa masha ni a akyu ara a matu asak hkrung ai
wa re. Madu Yesu a lai jasat gaw n-gun kya ai ni hpe
shaja ya nna, matsan mayan hkrum ai ni hpe lawt lu
shangun ai lam re. Dai majaw Madu Yesu hpe kam
sham ai wuhpung wuhpawng shagu hta dai tengman
ai mungga hte maren tinang wuhpung wuhpawng
hpe gawgap na lam tam ai ni nga nga ai.
Madu Yesu a magam bungli gaw tsawra ai myit hte
tengman lam hta dahpran nga ai rai nna, dai hte
nhtan shai ai lam gaw, maw hkalem let adip arip up
hkang ai lam rai nga ai. Wunpawng myu sha ni gaw
tengman lam hpe ja ja tsun ra ai Hkristu a masha
ni re. Ruyak jamjau hkrum ai ni hte rau shanhte a
ru yak ai lam hpe hkam sha let dai lam ni hpe tawt
lai lu hkra n-gun dating nga ra ai mungga hpe kam
sham ai ni re.
Daini na ten hta Wunpawng myu sha ni a kraw
madai let hkrap ngu hkrap ngoi ai nsen hte kabun
kahte madai ai nsen ni gaw wu gadu nga ai re. Ndai
zawn sin chyip nga ai ni a kraw kata hta marawn

jahtau ai ga gaw “Anhte a Awng Padang Yehowa
Karai Kasang” ngu ai nsen rai nga mali ai. Ndai nsen
hpe n mai shayawm kau ai. Ndai makam masham
hpe n mai tat kau ai. Ndai myit mada lam hpe n mai
shakawp kau ai. Grung nga ai wan nsa zawn kahtet
taw nga ai kraw kata na myit mada ai lam gaw dai
Madu hte rau awng padang lam de sit sa wa lu
nga ai, ngu ai shingran rai nga mali ai. Ndai shingran gaw Madu Yesu hpe kamsham ai lam kaw nna
prut pru wa ai rai nna, ndai shingran hpe hkrang
shapraw na kamsham ai masha ni rai nga ga ai.
Karai Kasang hta myit mada ai hte hkye hkrang
shalawt la ai hkrum ai masha ni ngu ai gaw ndai
mungkan kaw nna kaga de htawt mat na matu n rai
nga ai. Ndai mungkan kaw nna nan Karai Kasang a
hkye hkrang la ai akyu hpe hkam sha lu na matu re.
Dai majaw ndai mungkan kaw Karai Kasang a atsam
hte awmdawm shanglawt lam hpe shangai shaprat
dat na matu re. Ma kanu ni gaw machyi hkam ai,
asak hpe n lahpawt shakut shaja ai majaw, kashu
kasha myi man mu let kabu gumrawng lu nga ai (NN
4:1). Machyi hkam let shakut sharang ai a marang e
myit mada ai shanglawt lam hpe shangai shaprat lu
nna kabu gara ai ahkying aten hpe lu la na re.
Wunpawng myu sha ni a awmdawm ahkaw ahkang
gaw Wunpawng myu sha ni a kata kaw nna kapaw
pru wa yang chyu sha tengman ai lawt lu lam rai nga
ai. Amyu sha lawt lu lam kapaw pru wa lu na matu
gaw, amyu sha ni a myit mada ai lam hta ningpawt

rai nga ai. Karai Kasang gaw shinggyim masha ni
asak hkrung lu na matu myit mada ai hte shi nan
shinggyim hkum hkrang dagraw let shi a myit mada
ai lam hpe shadik shatup ai wa re. Wunpawng myu
sha ni a myit mada ai lawt lu lam hpe mung, hkum
ngau shagu hkrang shapraw ai rai yang, teng sha
dik tup wa na re. Myit mada ai lam gaw asak hpe
jahkrung ya nna, ndai myit mada ai lam gaw anhte a
ka-ang na pru wa ra nga ai.
Mungga nga ai shara hta makam masham ngu ai
byin wa nna, makam masham nga ai shara hta Karai
Kasang a masha ni hpawng de ai shara, nawku
hpung, nga ai re. Mungga hta hkridun ai nawku
hpung gaw chyoi pra san seng ai Karai Kasang a dat
kasa hku nna ndai yubak mungkan hta ninghtoi
tai lu na matu rai nga ai. Dai majaw Karai Kasang a
mungga nga ai shara shagu hta tengman ai lam prut
pru wa nga ai. Tengman ai lam prut pru wa ai shaloi
tengman ai lam hpe magap da ai masha ni a hkrat
sum lam gaw hpang wa sai re.
Nhkru nshawp ai lam ni agrawp mani mat lu na
matu gaw Karai Kasang a mungga matsun rai nga
ai tengman dinghpring rapra lam hpe gawgap ai lam
hta Karai ra sharawng ai lam hpe madat mara hkan
sa ra ai. Madat mara ai ngu ai shaloi up hkang aya
lu ai du magam ni hpe madat mara ai lam n re ai
sha, shagrit shanem let Karai ra sharawng ai lam
hpe hkan sa ai lam re. Karai ra sharawng ai tengman
dinghpring lam gawgap ai lam hta kabu gara chyeju

shakawn let shang lawm ai lam re.
Karai Kasang ra sharawng awng ai lam dik tup wa
lu na matu ap nawng dawjau ai lam ahkyak nga ai.
Hkawn sek Mari a sari sadang hkum hkrang mahkra
hpe Karai ra sharawng ai lam hta ap nawng dawjau
ai a marang e mungkan hkye la Madu paw pru wa
sai re. Nteng nman, nju ndawng ai lam ni hkrai pri
rai nga ai ndai mungkan hta, Karai Kasang a tengman lam, lawt lu ai lam hte tsawra ai lam ni ka-up
shara la lu na matu gaw, anhte ni a sharawng awng
let ap nawng dawjau ai myit masin hta madung
rai nga ai. Mai kaja ai masa lam nnan hpe shangai
shaprat dat let ningsin hpe jahkoi kau lu ai ninghtoi
hpe shalat lu na matu gaw Hkristan hpung masha ni
a ap nawng ai lam hta sha hkam la lu na re.
Mari a hkri tung kaw nna shangai wa ai Madu Yesu
gaw mungkan ting a hkye la Madu tai nga ai a marang e, masha yawng gaw chyu tauba rum ai kahpu
kanau ni zawn rai nga ai. Raitim shada da masu
magaw, sat nat hkat ai lam gaw hpunau shada da
daw hka shangun nga ai. Ka-in gaw kanau Abela
hpe sat kau ai a marang e, Abela a sai gaw ga ntsa e
hkrap shabam hkawm nga ai. Kahpu kanau shada
sai garan let daw hka bra ayai let, hku hkau masa
lam mahkra htenza mat wa ai lam rai nga ai. Hku
hkau masa htenza mat wa ai gaw mara rai nna, hkye
hkrang la ai lam hpe hkrat sum shangun nga ai.
Karai Kasang hte shinggyim masha a hku hkau lam
hpe Madu Yesu hta shagrin da let hkye hkrang la ai

lam lu la nga ai. Dai hte maren hpunau shada hku
hkau tsawra ai lam htenza mat ai gaw hkye hkrang
la ai lam hpe ginlut kau ai hte bung nga ai. Dai majaw hkye hkrang la ai gaw tsawra magyep kap nna
hkum dingnum ngang kang ai wuhpung wuhpawng
hpe gaw de ai lam re. Masha shada da tsawra hku
hkau kanawn mazum lu ai shara hta Karai Kasang a
mungdan gaw gap ai lam hpang nga sai re.
Tengman ai Karai a mungga gaw mungkan ga de
jaw da sai hte maren, dai gaw kaman hkoi mat ai
lam nnga ai hpe chyum mungga hta mu lu nga ga
ai. Ndai tengman ai mungga gaw htum mat ai, tsam
mat ai, hkyet mat ai, ngu ai nnga ai mungga re. Dai
majaw tengman rapra lam hpe tam ai ni mung ngut
mat sai, amu jin sai, sum mat sai, ngu ai nnga ai.
Shinggyim wuhpung hta mungga nga ai shara shagu
dai mungga a tengman ai lam hpe sakse shapraw
na lam gaw tutnawng anga nga ai. Dai mungga hta
tengman ai lam tam let rapra ngwi pyaw ai hpe gaw
gap ai Karai Kasang a masha ni a lata hta tengman
dinghpring ai hpe galaw lu nga ai, ngu ai makam
atsam marai tutnawng anga nga ai re. Dai majaw
masha a shawng lam gam maka gaw, du magam ni,
n-gun ja nna adip arip galaw ai ni a lata hta nga ai
n re, dai tengman ai mungga hpe lu la ni a lata hta e
rai nga ai</string>
    <string name="U_name">GA MACHYAN</string>
    <string name="V_name">Wunpawng myu sha ni a myit ma-u (the faculty of
mind) hta machye machyang htauli htaula jaw ya
let sak hkrung lam a namchyim hpe Karai Kasang
hta hkam sha lu hkra, maumwi mausa, shagawp
ai ga malai ni hte hpyan dan nga ai matsaw ningtsang Karai Kasang gaw Wunpawng myu ni a machye
machyang daju asak madu rai nga ai. Yak hkak kyin
dut nna myit htum myit chyum ai lam hkrum sha
nga ai aten hta tengman lam shapraw, mungkan
pinra e nan sakse shachyaw let lam woi ai hpan wa
ningsang chye wa ningchyang hpe chye lu na lam
hpawq, ginsat lu na lam ni wawq da ya nna, daini du
hkra amyu sha tengman rapra lam hpe gawgap ya ai
hpan madu rai nga ai.
Masha a ninggun hte n mai, machye machyang
lam hte mung n ngut rai ai, nteng nman lam ni hpe
sharai, shinggyim wuhpung wuhpawng hpe shatsawm jahtap let rapra ngwi pyaw ai lam hpe gawgap
ya nga ai gaw matsaw ningtsang na Karai nan rai

nga ai. Matsaw ningtsang Karai gaw, mungkan ntsa
nga pra nga ai shinggyim masha hte hpan da ai ni
yawng a mai kaja ai lam hpe shi tsawra ai masha ni
hpe jailang let shangang shakang shagrin da ai lam
ni hpe mu lu nga ga ai. Karai hte matut, ningtsang
na ni a matsun ga hpe mung hkan shakut re ai, masha machyoi ni hpe Karai jai lang let ndai mungkan
hpe shatsawm jahtap nga ai re. Ndai masha machyoi
ni gaw ningtsang na ni a hpaji hpe mu lu ai ni re
majaw, ndai mungkan hpe shatsawm, hkrang galai
lu na atsam mung rawng ai re.</string>
</resources>